NATUR. QUAEST. LIB. 111. 26. 27. 231

dam locis fontes faciunt, ut non tantum lutum, sed solia
testasque et quicquid putre iacuit expellant. ubique au-
tem facit mare, cuius haec natura est, ut omne inmun-
dum stercorosumque litoribus inpingat. quaedam vero
partes maris id certis temporibus faciunt, ut circa Mes-
sanam et Mylas fimo quiddam simile turbulentis aquis
mare profert fervetque et exaestuat non sine odore foedo.
unde illic stabulari boves Solis sabula est. Sed difficilis 8
ratio est quorumdam, utique ubi tempus eius rei, de qua
quaeritur, inobservatum vel incertum est. itaque proxima
⁴ quidem inveniri causa et vicina non potest. ceterum
publica est illa: omnis aquarum stantium Clausal-umque
natura se purgat. (nam in his, quibus cursus est, non
possunt vitia consistere, quae secunda vis defert ct ex·-
portat.) illae, quae non emittunt quicquid insedit, magis
, minusve aestuant. Mare vero cadavera stramentaque et
naufragorum reliqua similia ex intimo trahit nec tantum
tempestate fluctuque, sed tranquillum quoque placi-
dumque purgatur.

XXVII. Sed monet me locus, ut quaeram, cum 1
fatalis dies diluvii venerit, quemadmodum
magna pars terrarum undis obruatur: utrum
oceani viribus fiat et extremum in nos pelagus exsurgat,
an sine intermissione imbres et elisa aestate hiems pertinax
inmensam vim aquarum ruptis nubibus eiciat, an flumina
tellus largius fundat aperiatque fontes novos, aut non sit
una tanto malo causa, sed omnis ratio consentiat et simul
imbres cadant, flumina increscant, maria sedibus suis
excita percurrant ethia agmine uno ad exitium humani
generis incumbant. Ita est. nihil difficile naturae est,2
utique ubi in finem suum properat. Ad originem rerum
parce utitur viribus dispensatque se incrementis fallen—
tibus: subito ad ruinam toto inpetu venit. Quam longo
tempore opus est, ut conceptus ad puerperium perduret
infans? quantis laboribus tener educatur? quam diligenti
nutrimento obnoxium novissime corpus adolescit? at
quam nullo negotio solvitur? Urbes constituit aetas ‚ hora
dissolvit. Momento fit cinis, diu silva. Magna tutela

