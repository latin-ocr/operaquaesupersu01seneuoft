L. A. SENECAE NATUR. QUAEST. LIB-VI. 1. 271

sternatio est omnium, ubi tecta crepuerunt et ruina signum
dedit. tunc praeceps quisque se proripit et penates suos
deserit ac se publico credit: quam latebram prospicimus,
quod auxilium, si orbis ipsc ruinas agitat? si hoc quod
nos tuetur ac sustinet, supra quod urbes sitae sunt, quod
fundamentum quidam orbis esse dixerunt, discedit ac
titubat? Quid tibi esse, non dico auxilii, sed solatii pot· 6
est, ubi timor sugam perdidit? quid est, inquam, satis
munitum? quid ad tutelam alterius et sui firmum? Hostem
muro repellam et praeruptae altitudinis castella vel ma-
gnos exercitus difficultate aditus morabuntur. a tempe-
state nos vindicant portus. nimborum vim effusam et sine
fine cadentes aquas tecta propellunt. fugientes non se-
quitur incendium. adversus tonitrua et minas coeli sub-
terraneae domus et defossi in altum specus remedia sunt.
ignis ille coelestis non transverberat terram, sed exiguo
eius obiectu retunditur. in pestilentia mutare sedes licet.
nullum malum sine effugio cst. numquam fulmina popu· 7
los perusserunt. pestilens coelum exhausit urbes, non
abstulit: hoc malum latissime patet, inevitabile, avidum,
publice nox1um. non enim domos solum aut familias aut
urbes singulas haurit: gentes totas regionesque submer-
sit, et modo ruinis operit, modo in altam voraginem con-
dit ac ne id quidem relinquit, ex quo adpareat, quod non
est, saltem fuisse, sed supra nobilissimas urbes sine ullo
vestigio prioris habitus solum extenditur. Nec desunt, 8
qui hoc genus mortis magis timeant, quo in abruptum
cum sedibus suis eunt et e vivorum numero vivi auserun-
tur, tamquam non omne fatum ad eumdem termi-
num veniat. Hoc habet inter cetera iustitiae suae na—
tura praecipuum, quod cum ad exitum ventum est, omnes
in aequo sumus. Nihil itaque interest utrum me lapis9
unus elidat an monte toto premar, utrum super me do-
mus unius onus veniat et sub exiguo eius tumulo ac pul-
vere exspirem, an totus caput meum terrarum orbis abs-
condat, in luce hunc et in aperto spiritum reddam, an
in vasto terrarum dehiscentium sinu, solus in illud pro·
fundum, an cum magno comitatu populorum concaden-

