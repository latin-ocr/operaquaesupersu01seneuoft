AD POLYBIUM DE CONSOLATIONE. 7—9. [272] 225

omnibus et de illis meruisti, quos pluribus notos esse
voluisti quam scripserant, multum tecum morentur. tu-
tum id exit omne tempus, quod illis tuendum commiseris.
tunc Caesaris tui opera, ut per omnia secula domestico
narrentur praeconio, quantum potes, conpone. nam ipse
tibi optime formandi condendique res gestas et materiam
dabit et exemplum. [27.] Non audeo te usque eo produ· 3
cere, ut fabellas quoque et Aesopeos logos, intemptatum
Romanis ingeniis opus, solita tibi venustate connectas.
difficile est quidem, ut ad haec hilariora studia tam ve-
hementer perculsus animus tam cito possit accedere: hoc
tamen argumentum habeto iam conroborati eius et red-
,diti sibi, si poterit a severioribus scriptis ad haec solu-
tiora procedere. in illis enim quamvis aegrum eum ad- 4
huc et seeum reluctantem avocabit ipsa rerum, quas
tractabit, austeritas: haec quae remissa fronte commen-
tanda sunt, non seret‚. nisi cum iam sibi ab omni parte
eonstiterit. itaque debebis eum severiore materia primum
exercere, deinde hilariore temperare.

IX. Illud quoque magno tibi erit levamento, 1
si saepe te [sic] interrogaveris: „Utrumne
meo nomine doleo an eius* qui decessit? si
meo, perit [meae] indulgentiae iactatio et incipit dolor
hoc uno excusatus, quod honestus est, cum ad utilitatem
respiciat, a pietate desciscere. nihil autem minus bono
viro convenit quam in fratris luctu calculos ponere. Si 2
illius nomine doleo, neeesse est alterutrum ex his duobus
esse iudicem: nam si nullus defunctis sensus superest,
evasit omnia frater meus vitae incommoda et in eum re-
stitutus est locum, in quo fuerat antequam nasceretur,
et expers omnis mali nihil timet, nihil cupit, nihil patitur:
quis iste furor est pro eo me numquam dolere desinere,
qui numquam doliturus est? Si est aliquis defunctis sensus, 3
nunc animus fratris mei velut ex diutino carcere emissus,

’ tandem sui iuris et arbitrii, gestit et rerum naturae spe-

 

ctaculo fruitur et humana omnia ex superiore loco despicit,
divina vero, -quorum rationem tamdiu frustravquaesierau

propius intuetur. Quid itaque eius desiderio maceror, qui
SENECA prm.. I. 15

