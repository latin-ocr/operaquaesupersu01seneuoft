NATUR. QUAEST. LIB.V. 17. 18. 267

ne suspexerit: non enim ex una causa ventos
aut invenit aut per diversa disposuit, sed pri-
mum, ut aera non sinerent pigrescere, sed adsidua ve-
xatione utilem redderent vitalemque tracturis. deinde ut 2
imbres terris subministrarent iidemque nimios conpesce-
rent. nam modo adducunt nubes, modo diducunt, ut per
totum orbem pluviae dividi possent: in Italiam auster in—
pellit, aquilo in Africam reicit, etesiae non patiuntur
apud nos nubes consistere. iidem totam Indiam et Aethio-
piam continuis per id tempus aquis inrigant. Quid, quod 3
fruges percipi nou possent, nisi flatu supervacua [et]
mixta servandis ventilarentur, nec esset, quod segetem
excitaret et latentem frugem ruptis velamentis suis, quae
folliculos agricolae vocant, adaperiret? Quid, quod-1
omnibus inter se populis commercium dedit et gentes dis-
sipatas locis miscuit? ingens naturae beneficium, si illud
in iniuriam suam non vertat hominum furor! nam quod
de Caesare maiori volgo dictatum est et a Tito Livio po-
situm , in incerto esse, utrum illum nasci maqis reipublicae
profuerit an non nasci, dici etiam de ventis potest: adeo
quicquid ex illis utile et necessarium est, non potest his
repensari, quae in perniciem suam generis humani de-
mentia excogitat. Sed non ideo non sunt ista na· 5
tura bona, si vitio male utentium nocent.
Non in hoc providentia ac dispositor ille mundi deus
exercendum ventis aera dedit et illos ab omni parte , ne
quid esset situ squalidum , effudit, ut nos classes partes
freti occupaturas conpleremus milite armato et hostem in
mari aut post mare quaereremus. Quae nos dementiae
exagitat et in mutuum conponit exitium? vela ventis da-
mus bellum petituri et periclitamur periculi causa. incer-
tam fortunam experimur, vim tempestatum nulla ope hu-
mana superabilem, mortem sine spe sepulturae. Non 7
erat tanti, si ad pacem per ista veneremur: nunc cum
evaserimus tot scopulos latentes et insidias vadosi maris,
cu'm effugerimus procellosos desuper montes, per quos
praeceps in navigantes ventus inpingitur, cum involutos
nubilo dies et nimbis ac tonitribus horrendas noctes, cum

