158 L. ANNAEI SENECAE

subinde inpleatur, sarcirem et viverem aegri minister? ut
mortem timerem, cui uni [omnes] nascimur? Detrahe hoc
inaestimabile bonum, non est vita tanti, ut sudem, ut
saestuem. Ο quam res est contempta homo, nisi supra
humana surrexerit! quamdiu cum adfectibus conluctamur,
quid magnifici facimus? et si superiores sumus, portenta
vincimus. Quid est, cur suspiciamus nosmetipsos, quia
dissimiles deterrimis sumus? non video, quare sibi pla-
6 ceat qui robustior ‚est in valitudinario. Multum interest
inter vires et bonam valitudinem. Effugisti vitia animi,
non est tibi frons ficta nec in alienam voluntatem sermo
conpositus nec cor involutum nec avaritia, quae quic-
quid omnibus abstulit, sibi ipsi neget, nec luxuria pe-
cuniam turpiter perdens, quam turpius reparet, non am-
bitio, quae te ad dignitatem nisi per indigna non ducet:
nihil adhuc consecutus es, multa effugisti, te nondum.
virtus enim ista, quam adfectamus, magnifica est, non
quia per se beatum est malo caruisse, sed quia animum
laxat ac praeparat ad cognitionem coelestium dignumque
7 efficit, qui in consortium deorum veniat. Tunc consum-
matum habet plenumque bonum sortis humanae, cum cal-
cato omni malo petit altum et in interiorem naturae sinum
venit. tunc iuvat inter-ipsa sidera vagantem divitum pavi-
menta ridere et totam curn auro suo terram, non illo tan-
tum dico, quod egessit et signandum-monetae dedit, sed
et illo, quod in occulto servat posterorum avaritiae. non
potest ante contemnere porticus et lacunaria ebore ful-
gentia et tonsiles silvas et derivata in domos flumina,
quam totum circuit mundum, et terrarum orbem superne
despiciens angustum et maxima ex parte opertum mari,
etiam qua exstat, late squalidum et aut ustum aut rigen-
8tem sibi ipse ait: hoc est illud punctum, quod inter tot
gentes ferro et igne dividitur? ο quam ridiculi sunt mor-
talium termini! Ultra Istrum Dacus non exeat. Strymon
et Haemus Thracas includat. Parthis obstet Euphrates.
Danubius Sarmatica ac Romana disterminet. Rhenus Ger-
maniae modum faciat. Pyrenaeus medium inter Gallias
et Hispanias iugum extollat. inter Aegyptum et Aethiopas

