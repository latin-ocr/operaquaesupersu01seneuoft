56 L. ANNAEI SENECAE

textatus in hostes equum concitavit: parum est, quod ut
perveniret ad patrem, tot pericula maximos duces cum
maxime prementia contempsit, tot obpositas difficultates,
quod ad primam pugnam exiturus tiro per veteranorum

2 corpora cucurrit, quod annos suos transsilivit. Adice ut
idem patrem reum defendat et conspiratIOni inimicorum
potentium eripiat, ut alterum illi consulatum ac tertium
aliosque honores etiam consularibus concupiscendos con-
gerat, ut pauperi raptas belli iure opes tradat et, quod
est militaribus viris speciosissimum, divitem illum spoliis

›3etiam hostilibus saciat. Si adhuc parum est, adice ut
provincias et extraordinaria imperia continuet. adice ut
dirutis maximis urbibus Romani imperii sine aemulo ad
ortus occasusque venturi defensor et conditor maiorem
nobilitatem nobili viro adiciat, dici Scipionis patrem: [an]
dubium est, quin generandi volgare beneficium vicerit
eximia pietas et virtus ipsi urbi nescio utrum maius prae-

4 sidium adferens an decus? Deinde, si hoc parum est,
finge aliquem tormenta patris discussisse , finge in se
transtulisse. Licet tibi in quantum velis extendere bene-
ficia filii, eum paternum munus et simplex sit et facile,
et danti voluptarium, quod necesse est ille multis dederit,
etiam quibus dedisse se nescit, in quo consortem habet,
in quo spectavit legem patriam, praemia patrum, domus
ac familiae perpetuitatem, onmia potius quam eum, cui

5 dabat. Quid si quis sapientiam consecutus hanc patri
tradiderit, etiamnunc disputabimus an maius aliquid de-
derit quam acceperat, cum vitam beatam patri reddide-
rit, acceperit tantum vitam?

1 XXXIV. „Sed patris, inquit, beneficium est quicquid
praestare illi potes.“ Et praeceptoris mei, quod institu-
tis liberalibus profeci. ipsos tamen, qui tradiderunt illa,
transcendimus, utique eos, qui prima elementa docue-
runt, et quamvis sine illis nemo quicquam adsequi pos-
set, non tamen quantumcumque quis adsecutus est, infra
illos est. Multum inter prima ac maxima interest. nec
ideo prima maximorum instar sunt, quia sine primis
maxima esse non possunt.

