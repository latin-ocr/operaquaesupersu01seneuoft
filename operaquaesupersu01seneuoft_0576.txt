250 L. ANNAEI SENECAE

6 Quare non et ego mihi idem permittam, quod Anaxago-
ras? inter nullos mag1s quam inter philosophos debet
esse aequa libertas: grando nihil aliud est quam suspensa
glacieS, nix in pruina pendens congelatio= illud enim iam
diximus, quod inter aquam et rorem interest, hoc inter
pruinam et glaciem, nec non inter nivem et grandinem
interesse.

1 IV. Poteram me peracta quaestione dimittere:
sed bene mensum dabo et, quoniam coepi tibi molestus
esse, quicquid in hoc loco quaeritur dicam. Quaeritur
autem, quare hieme ningat, non grandinet, et
vere iam frigore infracto grando cadat. Nam ut
fallar tibi, verum mihi quidempersuadetur, qui me us-
que ad mendacia haec leviora, in quibus os percidi, non

2 oculi erui solent, credulum praesto. Hieme aer riget et
ideo nondum in aquam vertitur, sed in nivem, cui aer
propinquior est: cum ver coepit, maior inclinatio sequi-
tur temporis et calidiore coelo maiora fiunt stillicidia.
ideo ‚ ut ait Vergilius noster,

cum ruit imbriferum ver,
vehement10r est mutatio aeris undique patefacti et sol-
vent1s se ipso tepore adiuvante. ob hoc nimbi graves

3 magis vastique quam pertinaces deferuntur. ⁴Bruma len-
tas pluvias habetet tenues, quales saepe solent interve—
nire, cum pluvia rara et minuta nivem quoque admixtam
habet. dicimus nivalem diem, cum altum frigus et triste
coelum est. Praeterea aquilone flante et suum coelum
habente minutae pluviae sunt: austro imber inprobior est
et guttae pleniores.

1 V. Rem a nostris positam neque dicere audeo, quia
infirma videtur, neque praeterire. quid enim mali est,
aliquid et faciliori iudici scribere? immo si omnia argu·
menta ad obrussam coeperimus exigere, silentium indi-
cetur. pauca enim admodum sunt sine adversario: cetera

2 etsi vineunt, litigant. Aiunt enim, vere, quicquid ecca
Scythiam et Pontum et septemtrionalem plagam glacia-
tum et adstrictum est, relaxari. tunc flumina gelata [et
lacus] discedere, tunc obrutos montes nivem solvere.

