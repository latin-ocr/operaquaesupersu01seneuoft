210 L. ANNAEI SENECAE DIAL. X.

quoque invasit inane studium supervacua discendi: his
diebus audivi quemdam referentem, quae primus quisque
ex Romanis ducibus fecisset: primus navali proelio Duil-
lius vicit, primus Curius Dentatus in triumpho duxit ele-
phantos. Etiamnunc ista, etsi ad veram gloriam non ten-
dunt, cirea civilium tamen operum exempla versantur.
non est profutura talis scientia, est tamen, quae [nos]
4 speciosa rerum vanitate detineat. Hoc quoque quaerenti-
bus remittamus, quis Romanis primus persuaserit navem
conscendere? Claudius is fuit, Caudex ob hoc ipsum
adpetimus, quia plurium tabularum contextus caudex
apud antiquos vocatur, unde publicae tabulae codices
dicuntur et naves nunc quoque, quae ex antiqua consue-
tudine commeatus [perTiberim] subvehunt, codicariae
5 vocantur. Sane et hoc ad rem pertineat, quod Valerius
Corvinus primus Messanam vicit et primus ex familia Va-
leriorum urbis captae in se translato nomine Mess an a
adpellatus est paulatimque volgo permutante literas Me s-
6 s alla dictus. Num et hoc cuiquam curare permittes, quod
primus L. Sulla in circo leones solutos dedit, cum alioqui
adligati darentur, ad conficiendos eos missis a rege Boc-
cho iaculatoribus? et hoc sane remittatur. Num et Pom-
peium primum in circo elephantorum duodeviginti pugnam
edidisse commissis more proelii noxiis hominibus ad ul-
lam rem bonam pertinet? princeps civitatis et inter anti-
quos principes, ut fama tradidit, bonitatis eximiae, me—
morabile putavit spectaculi genus novo more perdere ho-
mines. depugnant? parum est. lancinantur? parum est:
7 ingenti mole animalium exterantur, Satius erat ista in
oblivionem ire, ne quis postea potens disceret invideret-
que rei minime humanae. Ο quantum caliginis mentibus
nostris obicit magna felicitas! Ille se supra rerum natu-
ram esse tunc credidit, cum tot miserorum hominum ca-
tervas sub alio coelo natis beluis obiceret, cum bellum
inter tam disparia animalia committeret, cum in conspe-
etu populi Romani multum sanguinis funderet mox plus κ
ipsum sundere coacturus: at idem postea Alexandrina l
perfidia deceptus ultimo mancipio transfodiendum se

 

