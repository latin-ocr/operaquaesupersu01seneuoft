256 L. ANNAEI SENECAE DIAL. XII.

ruit et nihil in tristitia supervacua stultaque detinuit. Cum
his te numerari seminis volo: quarum vitam semper imi-
tata es, earum in coercenda conprimendaque aegritudine
optime sequeris exemplum. <
1 XVII. Scio rem non esse in nostra potestate nec ul-
lum adfectum servire, minime vero eum, qui ex dolore
nascitur. ferox enim et adversus omne remedium con-
tumax est. Volumus interim illum obruere et devorare
gemitus: per ipsum tamen conpositum fictumque voltum
lacrimae profunduntur. Ludis interim aut gladiatoribus
animum occupamus: at illum inter ipsa, quibus avocatur,
2 spectacula levis aliqua desiderii nota subruit. Ideo melius
cst vincere illum quam fallere. nam qui delusus et vo-
luptatibus aut occupationibus abductus est, resurgit et
ipsa quiete inpetum ad saeviendum colligit: at quisquis
rationi cessit, in perpetuum conponitur. Non sum itaque
tibi illa monstraturus, quibus usos esse multos scio, ut
peregrinatione te vel longa detineas vel amoena delectcs‚
ut rationum accipiendarum diligentia, patrimonii admi·
nistratione multum occupes temporis, ut semper novo te
aliquo negotio inplices: onmia ista ad exiguum momen-
tum-prosunt nec remedia doloris, sed inpedimenta sunt.
3 ego autem malo illum desinere quam decipi. Itaque illo
te duco, quo omnibus, qui fortunam fugiunt,
confugiendum est, ad liberalia studia: illa sa-
nabunt volnus tuum, illa omnem tristitiam tibi evellent. ,
his etiamsi numquam adsuesses‚ nunc utendum erat. sed ‚
quantum tibi patris mei antiquus rigor permisit, omnes
bonas artes non quidem conprehendisti, adtigisti tamen.
4 Utinam quidem virorum optimus, pater meus, minus ma-
iorum consuetudini deditus voluisset te praeceptis sapien-
tiae erudiri potius quam inbui! non parandum tibi nunc
contra fortunam esset auxilium, sed, proferendum: pro-
pter istas, quae liter1s non ad sapientiam utuntur, sed
ad luxuriam instruuntur, minus te indulgere studiis pas-
sus est. beneficio tamen rapacis ingenii plus quam pro
tempore hausisti. iacta sunt disciplinarum omnium fun· ¹
damenta: nunc ad >illas revertere: tutam te praestabunt.

 

