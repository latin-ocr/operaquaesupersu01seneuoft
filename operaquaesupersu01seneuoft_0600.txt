274 L. ANNAEI SENECAE

cum' sit necessarium e vita exire et aliquando emittere
animam, maiore perire ratione iuvet. Necesse est mori
ubicumque, quandoque. stet licet ista humus et se teneat
suis finibus nec ulla iactetur iniuria, supra me quando-
que erit: interest, ego illam mihi an ipsa se mihi inpo-

8 nat? diducitur et ingenti potentia nescio cuius mali rum-
pitur et me in inmensam altitudinem abducit. quid porro?
mors levior in plano est? quid habeo quod querar, si
rerum natura me non vult iacere ignobili leto? si mihi

9 inicit sui partem? Egregie vagemus meus in illo inclito
carmine:

Si cadendum est, inquit, mihi, e coelo cecidisse velim.
idem licet dicere: si cadendum est, cadam orbe concusso,
non quia sas est optare publicam cladem, sed quia in-
gens mortis solatium est terram quoque videre mortalem.

1 III. Illud quoque proderit praesumere aniÎ‡
mo, nihil horum deos facere, neque ira numinum
aut coelum concuti aut terram: suas ista causas ha-
bent nec ex imperio saeviunt, sed quibusdam vitiis, ut
corpora nostra, turbantur et tunc, cum facere videntur

2 iniuriam, accipiunt. Nobis autem ignorantibus verum
omnia terribiliora sunt, utique quorum metum raritas
auget. levius accidunt familiaria, [et] ex insolito formido
maior est. Quare autem quicquam nobis insolitum est?
quia naturam oculis , non ratione conprehendimus neque
cogitamus, quid illa facere possit, sed tantum quid sece-
rit. damus itaque huius neglegentiae poenas tamquam

3 novis territi, cum illa non sint nova, sed insolita. Quid
ergo? non religionem incutit mentibus et quidem publice,
sive deficere sol visus est, sive luna, cuius obscuratio
frequentior, aut parte sui aut tota delituit? longeque ma-
gis illae actae in transversum faces et coeli magna pars
ardens et crinita sidera et plures solis orbes et stellae
per diem visae subitique transcursus ignium multam post

4 se lucem trahentium. Nihil horum sine timore miramur.
et cum timendi sit causa nescite, non est tanti scire, ne
timeas? quanto satius est causas inquirere, et quidem
toto in hoc intentum animo? neque enim illo quicquam

