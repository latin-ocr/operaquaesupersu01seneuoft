 

NATUR. QUAEST. LIB. ΙΙΙ. 11—15. 221

’ quartas redactus est, sic positus, ut sufficere fluminibus
edendis, utrivis, ut fontibus possit.

j XlV. Quae sequitur Thaletis inepta sententia est. ait 1
¹ enim terrarum orbem aqua sustineri et vehi more navigii
mobilitateque eius fluctuare tunc, cum dicitur tremere.
non εει ergo mirum, si abundet humore ad flumina pro—
fundenda, cum in humore sit totus. Hanc veterem et ru· 2
dem sententiam explode. nec est, quod credas in hunc
orbem aquam subire per rimas ει facere sentinam. ††Mare 3
unum est, ab initio scilicet ita constitutum. habet suas
venas, quibus inpletur atque aestuat. Quomodo maris sic
et aquae huius mitior1s abdita est virium ratio: tantum ex
illa, quantum semper fluere opus sit, emittitur. vasta
maris in occulto via est, quam nullius fluminis cursus
exhauriet.

XV. Quaedam ex istis sunt, quibus adsen- l
tire possumus, sed hoc amplius censeo: placet
natura regi terram et quidem ad corporum nostrorum
exemplar, in quibus et venae sunt et arteriae, illae san—
guinis, hae spiritus receptacula. in terra quoque sunt
alia itinera, per quae aqua, alia, per quae spiritus cur—
rit, adeoque ad similitudinem illa humanorum corporum
natura formavit, ut maiores quoque nostri aquarum ad-
pellaverint venas. Sed sicut in nobis non tantum san· 2
guis est, sed multa genera humoris, alia necessarii, alia
corrupti ac paulo quidem pinguioris , in capite cerebrum,
in ossibus medullae, muci salivaeque et lacrimae et quid—
dam additum articuliS, per quod citius flectantur ex lu-
brico , sic in terra quoque sunt humoris conplura genera:
quaedam quae mature durentur: hinc est omnis metallo· 3
rum humus, ex quibus petit aurum argentumque avari· “
tia, et quae in lapidem ex liquore vertuntur. in quaedam
vero terra humorque putrescunt, sicut bitumen et cetera
huic similia. Haec est causa aquarum secundum legem
naturae voluntatemque nascentium. Ceterum ut in nostris 4
corporibus, ita in illa saepe humores vitia concipiunt:
aut ictus aut quassatio aliqua aut loci senium aut frigus
aut aestus corrupere naturam. et sulphuratio contraxit

