104 L. ANNAEI SENECAE

dis quoque irascimur, quod aliquis nos antecedat, obliti
quantum hominum retro sit, et paucis invidentem quan-
tum sequatur a tergo ingentis invidiae. Tanta tamen in-
portunitas hominum est, ut quamvis multum acceperint,

2 iniuriae loco sit plus accipere potuisse. Dedit mihi prae·
turam: sed consulatum speraveram. dedit duodecim fa—
sces: sed non fecit ordinarium consulem. a me numerari
voluit annum: sed deest mihi ad sacerdotium. cooptatus
in collegium sum: scd cur in unum? consummavit digni-
tatem meam= sed patrimonio nihil contulit. ca dedit mihi

3 quae debebat alicui dare. de suo nihil protulit. Age po-
tius gratias pro his, quae accepisti. reliqua exspecta et
nondum plenum esse te gaude. inter voluptaees est su-
peresse quod speres. Omnes vicisti: primum esse te in
animo amici tui laetare. multi te vincunt: considera,
quanto antecedas plures quam sequaris. Quod sit in te
vitium maximum quaeris? falsas rationes conficis= data
magno aestimas, accepta parvo.

l XXXII. Aliud in alio nos deterreat: quibusdam time-
amus irasci, quibusdam vereamur, quibusdam fastidia-
mus. Magnam rem sine dubio fecerimus, si servulum
infelicem in ergastulum miserimus. quid properamus ver-
berare statim, crura protinus frangere? non peribit po-

2* testas ista, si differetur. Sine id tempus veniat, quo ipsi
iubeamus: nunc ex imperio irae loquemur. cum illa abie-
rit, tunc videbimus, quanto ista lis aestimanda sit. in hoc
enim praecipue fallimurx ad ferrum venimus, ad capita-
lia supplicia, et vinculis, carcere, fame vindicamus rem

3 castigandam flagris levioribus. ‚,Quomodo‚ inquiS‚ nos
iubes intueri, quam omnia, per quae laedi videamur, ‚exi-
gua, misera, pueri-lia sint.“ Ego vcro nihil magis suase-
rim quam sumere ingentem animum et haec, propter quae
litigamus, discurrimus, anhelamus, videre quam humilia
et abiecta sint, nulli qui altum quiddam aut magnificum
cogitat respicienda.

1 ΧΧΧΙΙΙ. Circa pecuniam plurimum vociferationis estz
haec fora defatigat, patres liberosque committit, venena
miscet, gladios tam percussoribus quam legionibus tradit.

