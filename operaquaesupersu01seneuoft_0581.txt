NATUR. QUAEsn L113.1v. 1213. 255

cruditatibus non temporis aestus, sed suos sentit, ubi
ebrietas continua visceribus insedit et praecordia bile, in
quam vertitur, torret, aliquid necessario quaeritur, quo
aestus ille frangatur, qui ipsis aquis incalescit, remediis
incitat vitium. itaque non tantum aestate, sed media hieme
nivem hac causa bibunt. Quae huius rei causa est nisi 6
intestinum malum et luxu corrupta praecordia, quibus
nullum intervallum umquam, quo interquiescerent, da-
tum est, ‚sed prandia coenis usque in lucem perductis
ingesta sunt et distentos copia ferculorum ac vvarietate
comessatio altius mersit. deinde numquam intermissa in—
temperantia quicquid avide coxerat, efferavit etin desi-
derium semper novi rigoris accendit. Itaque quamvis 7
coenationem velis ac specularibus muniant et igne multo
doment hiemen, nihilominus stomachus ille solutus et
aestu suo languidus quaerit aliquid, quo erigatur. nam
sicut animo relictos stupentesque aqua srIgida spargimus,
ut ad sensum sui redeant: ita viscera istorum vitiis ιον-
pentia nihil sentiunt, nisi frigore illa vehementiori perus>
seris, Inde est, inquam, quod nec nive [quidem] contenti 8
sunt, sed glaciem, velut certior illi ex solido rigor sit,
exquirunt ac saepe repetitis aquis diluunt: quae non e
summo tollitur, sed ut vim maiorem habeat et pertina-
cius frigus, ex abdito effoditur. itaque ne unum quidem
est pretium, sed habet institores aqua et annonam ‚ pro
pudor, variam. Unguentarios Lacedaemonii urbe expu 9
lerunt et propere cedere finibus suis iusserunt, quia oleum
disperderent: quid illi, si vidiSsent reponendae nivis
officinas et tot iumenta portandae aquae deservientia,
cuius colorem saporemque paleis, quibus custodiunt,
inquinant? At, di boni, quam facile est exstinguere si-
tim sanam! Sed quid sentire possunt emortuae fauces et lo
occallatae cibis ardentibus? Quemadmodum nihil illis sa-
tis frigidum, sic nihil satis calidum est, sed ardentes bo-
letos et raptim indumento suo mersatos demittunt paene
fumantes, quos deinde restinguant nivatis potionibus.
Videbis, inquam, quosdam graciles et palliolo focalique
circumdatos, pallentes et aegros non sorbere solum ni-

