32 L. ANNAEI SENEfAE

‚3 stetimus. Quanto satius est ad contemplationem tot tan-
torumque beneficiorum reverti et agere gratias , quod nos
in hoc pulcherrimo domicilio voluerunt secundas sortiri,
quod terrenis praefecerunt? aliquis ea animalia conparat
nobis, quorum potestas penes nos est? Quicquid nobis

4 negatum est dari non potuit. Proinde quisquis es iniquus
aestimator sortis humanae, cogita, quanta nobis tribue·
rit parens noster, quanto valentiora animalia sub iugum
miserimus, quanto velociora consequamur, quam nihil

5 sit mortale non sub ictu nostro positum. Tot virtutes ac-
cepimus, tot artes, animum denique, cui nihil non eo-
dem, quo intendit, momento pervium est, sideribus
velociorem, quorum post multa secula futuros cursus
antecedit. tantum deinde frugum, tantum opum, tantum
rerum alIarum super alias acervatarum. circumeas licet
cuncta et, quia nihil totum invenies quod esse te malles,
ex omnibus singula excerpas, quae tibi dari velles: bene
aestimata naturae indulgentia confitearis necesse estin

6 deliciis te illi fuisse. Ita est: carissimos nos habuerunt
di inmortales habentque, et qui -maximus tribui honos
potuit, ab ipsis proximos conlocaverunt: magna acce-
pimus, maiora non cepimus.

1 XXX. Haec, mi Liberalis, necessaria credidi, et quia
loquendum aliquid de magnis beneficiis erat, cum de
minutis loqueremur, et quia inde manat etiam in cetera
huius detestabilis vitii audacia. Cui enim respondebit
grate, quod munus existimabit aut magnum aut redden—
dum, qui summa beneficia spernit? cui salutem, cui spi·
ritum debebit, qui vitam accepisse se a dis negat, quarn

2 cotidie ab illis petit? Quicumque ergo gratos esse docet,
ct hominum causam agit et deorum, quibus nullius rei
indigentibuS, positis extra desiderium, referre nihilo-
minus gratiam possumus. Non est quod quisquam
excusationem mentis ingratae ab infirmitate
atque inopia petat et dicat: „quid enim saciam- et
quomodo? quando superioribus dominisque rerum omni-
um gratiam referam2“ Referre facile est: si avarus es,
sine inpendio. si iners, sine opera. Eodem quidem mo-

 

