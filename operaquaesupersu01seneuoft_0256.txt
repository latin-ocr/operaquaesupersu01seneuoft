242 L. ANNAEI SENECAE DIAL. XII.

titudinis habet. transi ab iis, quarum amoena positio et
opportunitas regionis plures adlicit. deserta loca et
asperrimas insulas, Sciathum et Seriphum, Gyarum et
Corsicam percense: nullum invenies exilium, in quo non

5 aliquis animi causa moretur. Quid tam nudum inveniri
potest, quid tam abruptum undique quam hoc saxum?
quid ad copias respicienti ieiunius? quid ad homines in-
mansuetius? quid ad ipsum loci situm horridius? quid
ad coeli naturam intemperantius? plures tamen hic pere-
grini quam cives consistunt. Usque eo ergo conmutatio
ipsa locorum gravis non est, ut hic quoque locus a pa-

6 tria quosdam abduxerit. Invenio qui dicant inesse natu-
ralem quamdam inritationem animis conmutandi sedes et
transferendi domicilia. mobilis enim et inquieta homini .
mens data est: numquam se tenet, spargitur et cogita·
tiones suas in omnia nota atque ignota dimittit, vagaet

7 quietis inpatiens et novitate rerum laetissima. quod non
miraberiS, si primam eius originem adspexeris: non est
ex terreno et gravi concreta corpore. ex illo coelesti spi-
ritu descendit. coelestium autem natura semper in motu
est, sugit et velocissimo cursu agitur. Adspice sidera
mundum inlustrantia: nullum eorum perstat. „labitur
adsidue“ et locum ex loco mutat et, quamvis cum uni-
verso vertatur, in contrarium nihilominus ipsi mundo re-
fertur, per omnis signorum partes discurrit, numquam
resistit. perpetua eius agitatio et aliunde alio conmigratio

8 estss Omnia volvuntur semper et in transitu sunt. ut lex
ct naturae necessitas ordinavit, aliunde alio deseruntur.
cum per certa annorum spatia orbes suos explicuerint,
iterum ibunt per quae venerant: i nunc et humanum ani-
mum ex isdem, quibus divina constant, seminibus con-
positum moleste serre transitum ac migrationem puta,
cum dei natura adsidua et citatissima conmutatione vel
delectet se vel conservet.

1 VII. A coelestibus agedum te ad humana converte:
videbis gentes populosque universos mutasse sedem.
quid sibi volunt in mediis barbarorum regionibus Grae—
cae urbes2 quid inter Indos Persasque Macedonicus ser-

