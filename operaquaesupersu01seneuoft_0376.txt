50 L. ANNAEI SENECAE

Da mihi quemquam, qui magnificentius dominum ser-
vaverit.

1 XXIV. Corfinium Caesar obsidebat. tenebatur inclu-
sus Domitius: imperavit medico eidemque servo suo, ut
sibi venenum daret. Cum tergiversantem videret, quid
cunctaris, inquit, tamquam tua in potestate totum istud
sit? mortem roqo armatus. Tum ille promisit et medica—
mentum innoxium bibendum illi dedit. quo cum sopitus
esset, accessit ad filium eius= iube, inquit, me adser-
vari, dum ex eventu intelleqas, an venenum patri tuo de—
derim. Vixit Domitius et servatus a Caesare est. prior
tamen illum servus servaverat.

1 XXV. Bello ciyili proscriptum dominum servus abs-
condit et, cum anulos eius sibi aptasset ac vestem in-
duisset, speculatoribus occurrit nihilque se deprecari,
quo minus imperata peragerent, dixit et deinde cervicem
porrexit. Quanti viri est pro domino eo tempore mori
velle, quo erat rara fides dominum mori nolle? in publica
crudelitate mitem inveniri, in publica perfidia fidelem?
cum praemia proditionis ingentia ostendantur, praemium

v fidei mortem concupiscere?

1 XXVI. Nostri seculi exempla non praeteribo. Sub
Tiberio Caesare fuit accusandi frequens et paene publica
rabies, quae omni civili bello gravius togatam civitatem
confecit: excipiebatur ebriorum sermo, simplicitas io-
cantium. nihil erat tutum. omnis saeviendi placebat oc7
casio. nec iam reorum exspectabatur eventuS, cum esset
unus. coenabat Paulus praetorius in convivio quodiam
imaginem Tiberii Caesaris habens ectypam et eminente

2 gemma. Remineptissimam fecero, si nunc verba quae·
siero, quemadmodum dicam illum matelam sumpsisse.
quod factum simul et Maro ex notis illius temporis vesti-
gatoribus notavit, et servus eius, quando nectebantur
insidiae, ei ebrio anulum extraxit. et cum Maro convivas
testaretur admotam esse imaginem obscoenis et iam sub—
scriptionem conponeret, ostendit in manu sua servus
anulum. Si quis hunc servum vocat, et illum convivam
vocabit.

