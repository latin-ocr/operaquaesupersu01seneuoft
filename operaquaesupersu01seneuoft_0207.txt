DE TRANQUILLITATE ANIMI. 14—16. 193

enim ‚ quotiens in publicum processerat, flebat, ille ride-
bat. huic omnia, quae agimus, miseriae, illi ineptiae vi-
debantur: elevanda ergo omnia et facili animo ferenda.
Humanius est deridere vitam quam deplorare. Adice quod 3
de humano quoque genere melius meretur qui ridet illud,
quam qui luget: ille et spei bonae aliquid relinquit, hic
autem stulte deflet, quae corrigi posse desperat. et uni-
versa contemplatus maioris animi cst, qui risum non tenet
quam qui lacrimas, quando levissimum adfectum animi
movet et nihil magnum, nihil severum, ne miserum qui-
dem ex tanto paratu putat. Singula propter quae laeti 4
ac tristes sumus, sibi quisque proponat et sciet verum
esse. quod Bion dixit: omnia hominum negotia similia ini-
tiis esse nec vitam illorum magis sanctam aut severam
esse quam conceptum nihilo natum*. Sed satiu s e st pu- 5
blicos mores et humana vitia placide accipere
nec in risum nec in lacrimas excidentem. nam alienis
malis torqueri aeterna miseria est, alienis delectari malis
voluptas inhumana: sicut illa inutilis humanitas flere,
quia aliquis filiam efferat, ct frontem suam fingere. In 6
suis quo que malis ita gerere se oportet, ut do—
lori tantum deS, quantum poscit, non quantum con-
suetudo. plerique enim lacrimas fundunt, ut ostendant,
et totiens siccos oculos habent, quotiens spectator defuit,
turpe iudicantes non flere, cum omnes saciant. adeo pe-
nitus hoc se malum fixit, ex aliena opinione pendere, ut
in simulationem etiam res simplicissima, dolor, veniat.
XVI. Sequeturpars, quae soletnon inmeritol
contristare et in sollicitudinem adducere, ubi
bonorum exitus mali sunt: ut Socrates cogitur in
carcere mori, Rutilius in exilio vivere, Pompeius et Ci-·
cero clientibus suis praebere cervicem, Cato ille, virtu-

, tum viva imago, incumbens gladio simul de se ac de re-

publica palam facere. Necesse est torqueri tam iniqua

praemia fortunam persolvere: et quid sibi quisque nunc

speret, cum videat pessima optimos pati? Quid crgo est? 2

vide quomodo quisque illorum tulerit, et si fortes fue—

runt, ipsorum illos animos desidera. si muliebriter et
SENECA prm.. I. 13

