NATUR. QUAEST. ΗΒ. v. 12—14. 263

inpulsum aera in alias quoque partes quam in quas ipsi
inclinavere, dispergunt. Illud quoque dicam, quod mihi
occurrit: quemadmodum stillicidia, quamvis iam inclinent
se et labantur, nondum erficere tapsum, sed ubi plura
coiere et turba vires dedit, tunc fluere et ire dicuntur:
sic quamdiu leves sunt aeris motus agitati pluribus locis,
nondum ventus est. tunc esse incipit, cum omnes illos
miscuit et in unum inpetum contulit. Spiritum a vento
modus separat: vehementior enim spiritus ventus est,
invicem spiritus leniter fluens aer.

XIV. Repetam nunc, quod primo dixeram, 1
edi e specu ventos recessuque interiore ter-
rarum. Non tota solido contextu terrain imum usque
fundatur, sed multis partibus cava

et caecis suspensa latebris.

[aliubi aquis plenaJ, aliubi habet mania sine humore. lbi 2
etiamsi nulla lux discrimen aeris monstrat, dicam tamen
nubes nebulasque in obscuro consistere. nam ne hae qui·
dem super terras, quia videntur, sunt, sed quia sunt,
videntur. illic quoque nihilo minus ob id sunt, quod non
videntur. Flumina illic scias licet nostris paria sublabi,
alia leniter ducta, alia in confragosis locis praecipitando
sonantia. Quid ergo? non illud aeque dabis, esse aliquos
et sub terra lacus et quasdam aquas sine exitu stagnare?
Quae si ita sunt, necesse est et illud, aera onerari one· 3
ratumque incumbere et ventum propulsu suo concitare.
Ex illis ergo subterraneis nubibus sciemus nutriri inter
obscura flatus, dum tantum virium fecerunt, quanto aut
terrac obstantia auferant aut aliquod apertum ad hos ef-
flatus iter occupent et per hanc cavernam in nostras se-
des efferantur. illud vero manifestum est, magnam esse 4
sub terris vim sulphuris et aliorum non minus ignem alen—
tium. per haec loch cum se exitum quaerens spiritus tor-
sit, accendat flammam ipso adsi-ictu necesse est: deinde
flammis latius susis, etiamsi quid ignavi aeris erat, ex—
tenuatum moveri et viam cum fremitu vasto atque inpetu
quaerere. Sed haec diligentius persequar, cum quaeram
de motibus terrae.

