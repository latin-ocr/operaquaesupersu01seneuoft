214 L. ANNAEI SENECAE DIAL. X.

5 plexu scortorum aut vino exigunt? Inde etiam poetarum
furor fabulis humanos errores alentium, quibus visus est
Iupiter voluptate concubitus delenitus duplicasse noctem:
quid aliud est vitia nostra incendere quam auctores illis
inscribere deos ct dare morbo exemplo divinitatis excu-
satam licentiam? possunt istis non brevissimae videri no-
ctes, quas tarn care mercantur? diem noctis exspectatione
perdunt, noctem lucis metu.

1 XVll. Ipsae voluptates eorum trepidae etvariisterro-
ribus inquietae sunt subitque cum maxime exsultantis sol-
licita cogitatio: „haec quam diu?“ Ab hoc adfectu reges
suam flevere potentiam. nec illos magnitudo fortunae
suae delectavit, sed venturus aliquando finis exterruit.

2Cum per magna camporum spatia porrigeret exercitum
nec numerum eius, sed mensuram conprehenderet Per—
sarum rex insolentissimus, lacrimas profudit, quod intra
centum annos nemo ex tantaiuventute superfuturus esset:
at illis admoturus erat fatum ipse, qui flebat, perditurus-
que alios in mari, alios in terra, alios proelio, alios fuga
et intra exiguum tempus consumpturus illos, quibus een-

3 tesimum annum timebat. Quid, quod gaudia quoque eo-
rum trepida sunt? non enim solidis causis innituntur, sed
eadem, qua oriuntur, vanitate turbantur. Qualia autem
putas esse tempora etiam ipsorum confessione misera,
cum haec quoque, quibus se adtollunt et super hominem

4 efferunt, parum sincera sunt? Maxima quaeque bona sol-
licita sunt nec ulli fortunae minus bene quam optimae
creditur: alia felicitate ad tuendam felicitatem opus est
et pro ipsis, quae successere, votis vota facienda sunt.
omne enim, quod fortuito obvenit, instabile est. quo al-
tius surrexerit, opportunius est in occasum. neminem
porro casura delectant: miserrimam ergo necesse est, non
tantum brevissimam vitam eorum esse, qui magno parant
labore, quod maiore possideant: operose adsequuntur,

5 quae volunt, anxii tenent, quae adsecuti sunt. Nulla in-
terim numquam amplius redituri temporis ratio est. no-
vae occupationes veteribus substituuntur, spes spem ex—
citat, ambitionem ambitio. miseriarum non finis quaeritur.

