AD GALLIONEM DE VITA BEATA. 3-5. 143

dicamus hominem eum, cui nullum bonum malumque sit
nisi bonus malusque animusz honesti cultor, virtute con·
tentus, quem nec extollant fortuita nec frangant, qui
nullummaius bonum eo quod sibi ipse dare potest nove·-
rit, cui vera voluptas erit voluptatum contemptio. Licet, 3
si evagari velis, idem in aliam atque aliam faciem salva
et integra potestate transferre. quid enim prohibet nos
beatam vitam dicere liberum animum et erectum et inter-
ritum ac stabilem, extra metum, extra cupiditatem posi-
tum, cui unum bonum sit honestas, unum malum turpi-
tudo, cetera vilis turba rerum nec detrahens quicquam
beatae vitae nec adiciens, sine auctu ac detrimento summi
boni veniens ac recedens. Hoc ita fundatum necesse est, 4
velit nolit, sequatur hilaritas continua et laetitia alta atque
ex alto veniens, ut quae suis gaudeat nec maiora dome·
sticis cupiat. Quidni ista bene penset cum minutis et sri—
volis et non perseverantibus corpusculi motibus? quo
die infra voluptatem fuerit, et infra dolorem erit. vides
autem, quam malam et noxiosam servitutem serviturus
sit, quem voluptates doloresque, incertissima dominia
inpotentissimaque, alternis possidebunt: ergo exeundum 5
ad libertatem est. hanc non alia res tribuit quam fortunae
neglegentia: tum illud orietur inaestimabile bonum, quies
mentis in tuto conlocata et sublimitas expulsisque terro-
ribus ex cognitione veri gaudium grande et inmotum
comitasque et diffusio animi, quibus delectabitur non ut
bonis, sed ut ex bono suo ortis.

V. Quoniam liberaliter agere coepi, potest beatus 1
dici, qui nec cupit nec timet beneficio rationis. quoniam
et saxa timore et tristitia carent nec minus pecudes, non
ideo tamen quisquam felicia dixerit, quibus non est feli-
citatis intellectus. eodem loco pone homines, quos in2
numerum pecorum et animalium redegit hebes natura et
ignoratio sui. nihil interest inter hos et illa, quoniam illis
nulla, ratio est, his prava et malo suo atque in perversum
sollers. beatus enim nemo dici potest extra veritatem
proiectus. Beata ergo vita est in recto certoque iudicio 3
stabilita et inmutabilis. tunc enim pura mens est et soluta

