198 L. ANNAEI SENECAE DIAL. X.

defatigat ex alienis iudiciis suspensa semper ambitio.
alium mercandi praeceps cupiditas circa omnis terras,
omnia maria spe lucri ducit. quosdam torquet cupido mi-
litiae numquam non aut alienis periculis intentos aut suis
anxios. sunt quos ingratus superiorum cultus voluntaria
2 servitute consumat. multos aut adfectatio alienae fortunae
aut suae [cura] detinuit. plerosque nihil certum sequen-
tis vaga et inconstans et sibi displicens levitas per nova
consilia iactavit. quibusdam nihil, quo cursum dirigant,
placet, sed marcentis oscitantisque sata deprehendunt,
adeo ut quod apud maximum poetarum more oraculi
dictum est, verum esse non dubitem:
exiyua pars est vitae qua [nos] vivimus.
ceterum quidem omne spatium non vita, sed tempus est.
3 Urgentia circumstant vitia undique nec resurgere aut in
dispectum veri adtollere oculos sinunt, sed mersos ct in
cupiditatem infixos premunt. numquam illis recurrere ad
se licet. si quando aliqua fortuito quies contigit, veluti
profundo mari, in quo post ventum quoque volutatio est,
fluctuantur nec umquam illis a cupiditatibus suis otium
4 instat. De istis me putas disserere, quorum in confesso
mala sunt? adspice illos, ad quorum felicitatem concur-
ritur: bonis suis effocantur. Quam mulus divitiae graves
sunt? quam multorum eloquenda cotidiano ostentandi in-
genii spatio sanguinem educit? quam multi contInuis vo·
luptatibus pallent? quam multis nihil liberi relinquit cir-
cumfusus clientium populus? omnis denique istos ab in-
fimis usque ad summos pererra: hic advocat, hic adest. ille
periclitatur, ille defendit, ille iudicat. nemo se sibi vindicat.
alius in alium consumimur. interroga de istis, quorum
nomina ediscuntur: his illos dignosci videbis notis: „ille
5 illius cultor est, hicillius.“ suus nemo est. Deinde demen-
tissima quorumdam indignatio est. queruntur de superio-
rum fastidio, quod ipsis adire volentibus non vacaverint=
audet quisquam de alterius superbia queri, qui sibi ipse
numquam vacat? Ille tamen te, quisquis est, insolenti
quidem voltu, sed aliquando respexit. ille aures suas ad t
tua verba demisit. ille te ad latus suum recepit= tu non ³¹

 

