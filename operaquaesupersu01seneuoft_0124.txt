110 L, ΑΝΝΑΕΙ SENECAE

non gloriae memor, non infamiae metuens, inemendabia
lis, cum ex ira in odium obcalluit.

1 XLII. Careamus hoc malo purgemusque mentem et “

exstirpemus radicitus, quae quamvis tenuia undecumque
haeserint, renascentur. et iram non temperemus, sed ex
toto removeamus. quod enim malae rei temperamentum

2 est? poterimus autem, adnitamur modo. Nec ulla res ma-
gis proderit quam cogitatio mortalitatis. sibi quisque at-
que alteri dicat: Quid iuvat tamquam in aeternum geni-
tos iras indicere et brevissimam aetatem dissipare? quid
iuvat dies, quos in voluptatem honestam inpendere licet,
in dolorem alicuius tormentumque transferre? non ca-

3 piunt res istae iacturam nec tempus vacat perdere. Quid
ruimus in pugnam? quid certamina nobis arcessimus?
quid inbecillitatis obliti ingentia odia suscipimus et ad
frangendum fragiles consurgimus? iam istas inimicitias,
quas implacabili gerimus animo, febr1s aut aliquod aliud
malum corporis vetabit geri. iam par acerrimum media

4 mors dirimet. Quid tumultuamur et vitam seditiosi con-
turbamus? stat supra caput fatum et pereuntis dies inpu-
tat propiusque ac propius accedit. istud tempus quod
alienae destinas morti, fortasse circa tuam est.

1 XLIII. Quin potius vitam brevem colligis placidamque
et tibi et ceteris praestas? quin potius amabilem te, dum
vivis, omnibus, desiderabilem, cum excesseris, reddis?
Quid illum nimis ex alto tecum agentem detrahere cupis2
quid illum oblatrantem tibi, humilem quidem et contem-
ptum, sed superioribus acidum ac molestum exterrere vi-
ribus tuis temptas? Quid servo, quid domIno, quid regi,
quid clienti tuo irasceris? sustine paulum: venit ecce

2 mors quae vos pares faciat. Videre solemus inter matu-
tina arenae spectacula tauri et ursi pugnam inter se con-
ligatorum, quos cum alter alterum vexarit, suus conse·
ctor exspectat: idem facimus, aliquem nobiscum adligatum
lacessimus, cum victo victorique finis et quidem maturus
inmineat. quieti potius pacatique quantulumcumque su—
perest, exigamus. nulli cadaver nostrumjaceat invisum.

3 Saepe rixam conclamatum in vicino incendium solvit et

