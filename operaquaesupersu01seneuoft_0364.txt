38 L. ANNAEI SENECAE

1 IIl.Praeterhanccausam aliae quoque sunt,
quae nobis merita nonnumquam maxima ve-
lant. prima omnium ac potentissima, quod
novis semper cupiditatibus occupati non quid
habeamus, sed quid petamus inspicimus. in
id quod adpetitur intentis quicquid domi est, vile est.

2 Sequitur autem ut, ubi quod acceper1s leve novorum cu-
piditas fecit‚ auctor quoque eorum non sit in pretio.
Amavimus aliquem et suspeximus et fundatum ab illo
statum nostrum professi sumus, quamdiu nobis placebant
ea, quae consecuti sumus. deinde inrumpit animum alio-
rum admiratio et ad ea inpetus factus est, uti mortalibus
mos est ex magms maiora cupiendi: protinus excidit,
quicquid ante apud nos beneficium vocabatur, nec ea
intuemur, quae nos aliis praeposuere, sed ea sola, quae

3 fortuna praecedentium ostentat. Non potest autem quis-
quam et invidere et gratias agere, quia invidere queren-
tis et moesti est, gratias agere gaudentis, deinde quia
nemo nostrum novit nisi id tempus, quod cummaxime

4 transit, ad praeterita rari animum retorquent. Sic fit ut
praeceptores eorumque beneficia intercidant, quia totam
pueritiam reliquimus. sic fit utin adulescentiam nostram
collata pereant, quia ipsa numquam retractatur. Nemo
quod fuit tamquam in praeterito, sed tamquam in per-
dito ponit, ideoque caduca memoria est futuro inmi—
nentium.

1 IV. Hoc loco reddendum estEpicuro testimonium, qui
adsidue queritur, quod adversus praeterita simus ingrati,
quod quaecumque percepimus bona non reducamus nec
inter voluptates numeremus, eum certior nulla sit vo-

2 luptas quam quae iam eripi non potest. Praesentia bona
nondum tota in solido sunt, potest illa casus aliquis in-
cidere. futura pendent et incerta sunt= quod praeteriit.
inter tuta sepositum est. Quomodo gratus esse quisquam
adversus beneficia potest, qui omnem vitam suam trans-
silit praesentium totus ac futurorum? Memoria gratum
facit: memoriae minimum tribuit, quisquis spei pluri-
mum.

