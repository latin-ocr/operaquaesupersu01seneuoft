 

DE CLEMENTIA LIB. 1. 17—19. 293

formosius id esse magnificentiusque fatebitur, quo in ma-
iori praestabitur potestate, quam non oportet noxiam
csse, si ad naturae legem conponitur. Natura enim com· 2
menta est regem , quod et ex aliis animalibus licet cogno-
scere et ex apibus , quarum regi amplissimum cubile est
medioque ac tutissimo loco. praeterea onere vacat ex-
actor alienorum operum, et amisso rege totum dilabitur
[examen], nec umquam plus unum· patiuntur meliorem-
que pugna quaerunt. praeterea insignis regi forma est
dissimilisque ceteris tum magnitudine, tum nitore. hoc
tamen maxime distinguitur. Iracundissimae ac pro cor—
poris captu pugnacissimae-sunt apes et aculeos in vol-
nere relinquunt: rex ipse sine aculeo est. Noluit illum 3
natura nec saevum esse nec ultionem magno constaturam
petere, telumque detraxit et iram eius inermem reliquit:
exemplar hoc magnis regibus ingens est. est enim illi mos
exercere se in parvis et ingentium rerum documenta in
minima coqere. Pudeat ab exiguis animalibus non tra· 4
here mores , cum tanto hominum moderatior esse animus
debeat, quanto vehementius nocet. Utinam quidem ea-
dem homini lex esset, uc ira cum telo suo frangeretur
nec saepius liceret nocere quamsemeI, nec alienis viri-
bus exercere odia! facile enim lassaretur furor, siper
se sibi satisfaceret et si mortis periculo vim suam effun-
deret. Sed ne nunc quidem illi cursus tutus est. tantum 5
enim necesse est timeat, quantum timeri voluit, et manus
omnium observet et eo quoque tempore, quo non captatur,
peti se iudicet nullumque momentum inmune ametu habe-
at: hanc aliquis agere vitam sustinet, cum liceat innoxium
aliis, ob hoc securum salutare potentiae ius laetis omni-
bus tractare? errat enim, si quis exIstimat tutum esse
ibi regem, ubi nihil a rege tutum, sed securitas securitate
mutua paciscenda est. Non opus est instruere in altum 6
editas arces nec in adscensum arduos colles emunire nec
latera montium abscidere, multiplicibus se muris turri-
busque sepire= salvum regem in aperto clementia prae-
stabit. Unum est inexpugnabile munimentum amor ci-
vium. Quid pulchrius est quam vivere optantibus cunctis 7

