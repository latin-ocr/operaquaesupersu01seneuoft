182 L. ANNAEI SENECAE DIAL. IX.

amicitia fidelis ct dulcis. quantum bonum est, ubi sunt
praeparata pectora, in quae tuto secretum omne descen—
dat, quorum conscientiam minus quam tuam timeas, quo-
rum sermo sollicitudinem leniat, sententia consilium ex-
pediat, hilaritas tristitiam dissipet, conspectus ipse de·
lectet! quos scilicet vacuos, quantum fieri poterit, a
cupiditatibus eligemus. serpunt enim vitia et in proximum

4 quemque transsiliunt et contactu nocent. Itaque quod in
pestilentia curandum est, ne correptis iam corporibus et
morbo flagrantibus adsideamus‚ quia pericula trahemus
adflatuque ipso laborabimus: ita in amicorum legendis
ingeniis dabimus operam, ut quam minime inquinatos
adsumamus: initium morbi est aegris sana miseere. Nec
hoc praeceperim tibi, ut neminem nisi sapientem sequa-
ris aut adtrahas. ubi enim istum invenies, quem tot se-

5 culis quaerimus? pro optimo est minime malus. Vix tibi
esset facultas delectus felicioris, si inter Platonas et Xe-
nophontas et illum Socratici fetus proventum bonos quae-
reres, aut si tibi potestas Catonianae fieret aetatis, quae
plerosque dignos tulit, qui Catonis seculo nascerentur
(sicut multos peiores quam umquam alias maximorum-
que molitores scelerum. utraque enim turba opus erat,
ut Cato posset intellegi. habere debuit et bonos, quibus
se adprobaret, et malos, in quibus vim suam experire-

6 tur)·= nunc vero in tanta bonorum egestate minus fasti-
diosa fiat electio. praecipue tamen vitentur tristes et
omnia deplorantes, quibus nulla non causa in querelas
placet. constet illi licet fides et benevolentia: tranquil-
litati tamen inimicus est comes perturbatus et omnia
gemens.

1 VIII. Transeamus ad patrimonia maximam ι
humanarum aerumnarum materiam. Nam si
omnia alia, quibus angimur, conpares, mortes, aegro-
tationes, metus, desideria, dolorum laborumque patien-
tIam, cum iis quae nobis mala pecunia nostra exhibet,

2 haec pars multum praegravabit. ltaque. cogitandum est,
quanto levior dolor sit non habere quam perdere: et in— ξ
tellegemus paupertati eo minorem tormentorum quo mi·

Ι

