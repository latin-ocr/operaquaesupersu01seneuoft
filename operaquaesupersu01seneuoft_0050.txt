36 L. ΑΝΝΑΕΙ SENECAE

agens, foeda visu et horrenda facies depravantium se

5 atque intumescentium. Nescias utrum magis detestabile
vitium sit an deforme. cetera licet abscondere et in ab-
dito alere: ira se profert et in faciem exit quantoque ma-
ior, hoc effervescit manifestius. Non vides ut omnium
animalium, simul ad nocendum insurrexerunt, praecur-
rant notae ac tota corpora solitum quietumque egredian-

6 tur habitum et feritatem suam exasperent? spumant apris
ora, dentes acuuntur adtritu, taurorum cornua iactantur
in vacuum et arena pulsu pedum spargitur, leones sre-
munt, inflantur inritatis colla serpentibus, rabidarum ca-
num tristis adspectus est: nullum est animal tam horren-
dum tamque perniciosum natura, ut non adpareat in illo,

7 simul ira invasit, nova feritatis accessio. Nec ignoro ce-
teros quoque adfectus vix occultari, libidinem metumque
et audaciam dare sui signa et posse praenosci. neque
enim ulla vehementior intra cogitatio [est], quae nihil mo—
veat in voltu. quid ergo interest? quod alii adfectus ad-
parent, hic eminet.

1 ΙΙ. Iam vero si effectus eius damnaque intueri velis,
nulla pest1s humano generi pluris stetit. Videbis caedes
ac venena et reorum mutuas sordes et urbium clades et
totarum exitia gentium et principum sub civili hasta ca-
pita venalia et subiectas tectis faces nec intra moenia co-
ercitos ignes, sed ingentia spatia regionum hostili flamma

2 relucentia. Adspice nobilissimarum civitatum fundamenta
vix notabilia: has ira deiecit. adspice solitudines per
multa milia sine habitatore desertas: has ira exhausit.
adspice tot memoriae proditos duces, mali exempla fati:
alium ira in cubili suo confodit, alium intra sacra mensae
iura percussit, aliurn intra leges celebrisque spectaculum
fori lancinavit, alium filii parricidIO dare sanguinem ius— ,
sit, alium servili manu regalem aperire iugulum, alium‘in

3 cruces membra diffindere. et adhuc singulorum suppli-
cia narro: quid, tibi si libuerit relictis in quos ira viritim .
exarsit, adspicere caesas gladio conciones et plebem in-
misso milite contrucidatam et in perniciem promiscuam
totos populos capitis damna passos ***

