 

DE-213ENEFICHS LIB. VII. 19 — 23. 149

redeat ad dominum, bonus sitan malus. quid? diligen-
ter istud excuterem, si non redderem, sed darem. Hic
locus fabulam poscit.

XXI. Pythagoricus quidam emerat a sutore phaeca· 1
sia, rem magnam non praesentibus nummis. Post aliquot
dies venit ad tabernam redditurus et, cum clausam diu
pulsaret, fuit qui diceret: „quid perdis operam? sutor
ille quem quaeris elatus, conbustus est. quod nobis for-
tasse molestum est, qui in aeternum nostros amittimus,
tibi minime, qui scis futurum ut renascatur,“ iocatus in
Pythagoricum. At philosophus noster tres aut quatuor2
denarios non invita manu domum retulit subinde concu-
tien‘is. deinde cum reprehendisset hanc suam non red-
dendi tacitam voluptatem, intellegens arrisisse sibi illud
lucellum, redit ad eamdem tabernam et ait: „ille tibi vi-
vit. redde quod debes.“ Deinde per clostrum qua se
commissura laxaverat, quatuor denarios in tabernam in-
seruit [ac misit] poenas a se exigens inprobae cupiditatis,
ne alieno adsuesceret.

XXII. Quod debes, quaere cui reddas et si nemo 1
poscet, ipse te adpella. malus an bonus [sit]‚ ad te non
pertinet. redde et te accusa. oblitus es, quemadmodum
inter vos officia divisa sint: illi oblivio imperata est, tibi
meminisse mandavimus. Errat tamen, si quis existimat,
cum dicimus eum qui beneficium dedit, oblivisci opor-
tere, excutere nos illi memoriam rei praesertim honestis-
simae: quaedam praecipimus ultra modum, ut ad verum
et suum redeant. Cum dicimus: meminisse non debet, 2
hoc volumus intellegi: praedicare non debet nec iactare
nec gravis esse. Quidam enim beneficium, quod dede—
runt, omnibus circulis narrant. hoc sobrii loquuntur, hoc
ebrii non continent, hoc ignotis ingerunt, rhoc amicis
committunt: ut haec nimia et exprobratrix memoria sub-
sideret, oblivisci eum, qui dedit, iussimus, et plus im-
perando quam praestari poterat, silentium suasimus.

XXIII. Quotiens parum fiduciae est in his, quibus im- 1
peres, amplius est exigendum quam sat est, ut praeste-
tur quantum sat est. In hoc omnis hyperbole extenditur,
ut ad verum mendacio veniat. itaque ille, cum dixit

