268 L. ANNAEI SENECAE

turbinibus divulsa navigia: quis erit huius laboris ac me-
tus fructus? quis nos fessos tot malis portus excipiet?
bellum scilicet et obvius in >litore hostis et trucidandae
gentes tracturae ex maxima parte victorem et antiquarum
surbium flamma. Quid in arma cogimus populos? quid
exercitus scribimus directuros aciem in mediis fluctibus?
quid maria inquietamus? parum videlieet ad mortes no-
stras terra late patet. nimis delicate fortuna nos tractat:
nimis dura dedit nobis corpora, felicem valitudinem. non
depopulatur nos casus incurrens. emetiri cuique annos
suos ex commodo licet et ad senectutem decurrere. ita-
que eamus in pelagus et vocemus in nos fata cessantia.
9 Miseri, quid quaeritis? mortem, quae ubique superest?
petet illa vos et ex lectulo: sed innocentes petat. oecu-
pabit nos in nostra domo ι’ sed occupet nullum molientes
malum„ Hoc vero quid aliud quis dixerit quam insaniam,
circumferre pericula et ruere in ignotos, iratum sine in—
iuria, occurrentia devastantem ac ferarum more occidere
quem non oderis? illis tamen in ultionem aut ex fame
morsus est: nos sine ulla parsimonia nostri alienique
sanguinis movemus manum et navigia deducimus, salu·
tem committimus fluctibus, secundos optamus ventos,
10 quorum felicitas est ad bella perferri. Quousque nos mala
nostra rapuerunt? parum est intra orbem suum furere:
sic Persarum rex stolidissimus in Graeciam traiciat, quam
exercitus non vincet, cum inpleverit. sic Alexander ul·
terior Bactris et Indis volet quaerere, quid sit ultra ma-
gnum mare, et indignabitur esse aliquid ultimum sibi.
sie Parthis avaritia Crassum dabit: non horrebit diras re-
vocantis tribuni, non tempestates longissimi maris, non
circa Euphratem praesaga fulmina et deos resistentes.
uper hominum et deorum iras ad aurum ibitur. Ergo non
inmerito quis dixerit rerum naturam melius acturam fuisse
nobiscum, si ventos flare vetuisset et inhibito discursu
furentium in sua quemque terra stare iussisset: si nihil
aliud, certe suo quisque tantum ac suorum malo nasce-
retur: nunc parum mihi domestica, externis quoque la-
12borandum est. Nulla terra tam longe remota est, quae

