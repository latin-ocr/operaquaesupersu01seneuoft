118 L. ANNAEI SENECAE

1. XVIII. Platon cum flumen nave transisset nec ab illo
quicquain portitor exegisset, honori hoc suo datum cre-
dens dixit positum illi esse apud Platonem officium. dein-
de paulo post, cum alium atque alium gratis eadem trans-
veheret sedulitate, negavit illi iam apud Platonem posi-

2 tum officium. Nam ut tibi debeam aliquid pro eo quod
praestas , debes non tantum mihi praestare, sed tamquam
mihi: non potes ob id quemquam adpellare, quod spar-
gis in populum. Quid ergo? nihil tibi debebitur pro hoc?
tamquam ab uno nihil. cum omnibus solvam quod cum
omnibus debeo.

1 XIX. „Negas , «inquit, ullum dare beneficium eum, qui
me gratuita nave per flumen Padum tulit2“ Nego. Ali-
quid boni facit, beneficium non dat: facit enim sua causa
aut utique non mea, ad summam ne ipsc quidem se mihi
beneficium iudicat dare, sed aut reipublicae aut viciniae
aut ambitioni suae praestat et pro hoc aliud quoddam
commodum exspectat quam quod a siugulis recepturus

2 est. „Quid ergo? inquit, si princeps civitatem dederit
omnibus Gallis, si inmunitatem Hispanis, nihil hoc no-
mine singuli debebunt2“ Quidni debeant? debebunt au-
tem non tamquam proprium beneficium, sed tamquam

3 publici partem. „Nullam, inquit, habuit cogitationem mei
illo tempore, quo universis proderat. noluit mihi proprie
civitatem dare nec in me direxit animum. ita quare ei
debeam, qui me sibi non substituit, cum facturus esset

4 quod fecit?“ Primum, cum cogitavit Gallis omnibus prod-
esse, et mihi cogitavit prodesse: eram enim Gallus et me
etiamsi non mea, publica tamen nota conprehendit. Dein-
de ego quoque illinon tamquam proprium debebo, sed
tamquam commune munus. [unus] ex populo, non tam-
quam pro me solvam, sed tamquam pro patria conferam.

5 Si quis patriae -meae pecuniam credat, non dicam me
illius debitorem, nec hoc aes alienum profitebor aut can-
didatus aut reus. ad exsolvendum tamen hoc portionem
meam dabo: sic istIus muneris, quod un1versis datur,
debitorem me nego, quia mihi quidem dedit, sed non
propter me, et mihi quidem, sed nesciens an mihi daret.

