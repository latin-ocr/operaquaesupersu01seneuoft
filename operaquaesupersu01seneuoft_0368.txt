42 L. ANNAEI SENECAE

3 dicum adduxisse morienti? Haec quis aestimabit? quis
dissimilibus beneficiis iubebit beneficia pensari? ‚Donavi
tibi domum :⁴ „sed ego tuam supra te ruere praedixi.“
‚Dedi tibi patrimoniumz‘ „sed ego naufrago tabulam.“
,Pugnavi pro te et volnera excepi:‘ „at ego vitam tibi
silentio dedi.“ Cum aliter beneficium detur, aliter red·
datur, paria facere difficile est.

1 X. Dies praeterea beneficio reddendo non
dicitur, sicut pecuniae creditae. itaque potest qui non-
dum reddidit reddere. dic enim intra quod tempus depre-
hendaturingratus. Maxima beneficia probationem
non habent, saepe intra tacitam duorum conscientiam
latent. an hoc inducimus, ut non demus beneficia sine

2teste? Quam deinde poenam ingratis consti-
tuimus? unam omnibus, cum disparia beneficia sint?
an inaequalem et pro cuiusque beneficio maiorem aut ‘
minorem? Age, intra pecuniam versabitur taxatio: quid
quod quaedam vitae beneficia sunt et maiora vita? his
quae pronuntiabitur poena? minor beneficio? iniqua est.
par et capitalis? quid inhumanius quam cruentos esse
beneficiorum exitus?

ι XI. ‚,Quaedarn‚ inquit, privilegia parentibus
data sunt. quomodo horum extra ordinem habita ratio
est, sic aliorum quoque beneficiorum haberi debet.“ Pa—
rentum condicionem sacravimus, quia expediebat libe-
ros tolli: sollicitandi ad hunc laborem erant incertam
adituri fortunam. non poterat illis dici, quod beneficia
dantibus dicitur: „cui des elige. ipse tecum, si deceptus
es, querere. dignum adiuva.“ in liberis tollendis nihil iu-
dicio tollentium licet: tota res voti est: itaque ut aequiore
animo adirent aleam, danda illis aliqua potestas fuit.

2 Deinde alia condicio est parentum ‚ qui beneficia quibus
dederunt, dant nihilominus daturique sunt, nec est peri-
culum, ne dedisse ipsos mentiantur. in ceteris quaeri
debet non tantum an receperint, sed an dederint: horum
in confesso merita sunt. et quia utiie est iuventuti regi,
inposuimus illi quasi domesticos magistratus, sub quo-

3 rum custodia contineretur. Deinde omnium parentum

