DE BENpFlclls LIB.Il'. 26—29. 31

XXVIII. Omnibus his vehementius et inpor- 1
tunius malum estinvidia, quae nos inquietat,
dum conparat: „hoc mihi praestitit, sed illi plus, sed
illi maturius.“ et deinde nullius causam agit, eontra·
omnes sibi favet. Quanto est simplicius, quanto pruden-
tius beneficium acceptum augere, scire neminem tanti ab
alio quanti a se ipso aestimari? „Plus accipere debui, 2
sed illi facile non fuit plus dare. in multos dividenda
liberalitas erat. hoc initium est, boni consulamus et ani-
mum eius grate excipiendo evocemus. parum fecit, sed
saepius saciet. illum mihi praetulit, et me multis. ille non
est mihi par virtutibus nec officiis , sed habuit suam Ve-
nerem. querendo non efficiam, ut maioribus dignus sim,
sed ut datis indignus. plura illis hominibus turpissimis
data sunt: quid ad rem? quam raro fortuna iudicat⁴3“'
Cotidie querimur malos esse felices: saepe quae agellos 3
pessimi cuiusque transierat, optimorum virorum segetem
grando percussit. fert sortem suam quisque ut in ceteris
rebus ita in amicitiis. Nullum est tam plenum beneficium, 4
quod non vellicare malignitas possit, nullum tam an-
gustum, quod non bonus interpres extendat. Numquam
deerunt causae querendi, si beneficia a deteriore parte
spectaveriS.

XXIX. Vide quam iniqui sint divinorum munerum 1
aestimatores et quidem professi sapientiam. queruntur,
quod‘non magnitudine corporum aequemus elephantos,
velocitate cervos, levitate aves, inpetu tauros. quod so-
lidior sit cutis beluis, decentior damis, densior ursis,
mollior fibris. quod sagacitate nos narium canes vincant,
quod acie luminum aquilae, spatio aetatis corvi, multa
animalia nandi facilitate. Et cum quaedam ne coire qui— 2
dem in idem natura patiatur, ut velocitatem corporum et
vires, ex diversis ac dissidentibus bonis hominem non
esse conpositum iniuriam vocant et' neglegentes nostri
deos ‚ quod non bona valitudo etiam vitiis inexpugnabilis
data sit, quod non futuri scientia. vix sibi temperant,
quin eo usque inpudentiae provehantur, ut naturam ode—
rint, quod infra deos sumus, quod non in aequo illis

