NATUR. QUAEST. LlB. Ι. 1. 161

actum est. nec Germanici mors sine denuntiatione tali
fuit. Dices mihiz „ergo tu in tantis erroribus es, ut exi· 4
stimes deos mortium signa praemittere et quicquam in
terris esse tam magnum, quod perire mundus sciat9“
Erit aliud istius rei tempus. videbimus an> rerum omnium
·ccrtus ordo ducatur et alia aliis ita inplexa sint, ut quod
antecedit, aut causa sit sequentium aut signum. videbi-
mus an dis humana curae sint, an series ipsa, quid factura
sit, certis rerum notis nuntiet: interim illud existimo, 5
eiusmodi ignes exsistere aere vehementius trito, cum in-
clinatio eius in alteram partem facta estet non cessit, sed
intra se pugnavit. ex hac vexatione nascuntur trabes
et globi et faces et ardores. atcum levius conlisus
et, ut ita dicam, frictus est, minora lumina excutiuntur
crinemque volantia sidera ducunt.
Tunc ignes tenuissimi iter exile designant et coelo pro- 6
ducunt. ideo nulla sine huiusmodi spectaculis nox est.
non enim op'us est ad efficienda ista magno aeris motu.
denique, ut breviter dicam, eadem ratione fiunt ista, qua
fulmina, sed vi minore. quemadmodum nubes conlisae
mediocriter fulgurationes efficiunt, maiore inpetu inpul-
sae fulmina, sic quanto illas minus presseris minoresve,
tanto leviora fulmina emittunt. Aristoteles rationem eius· 7
modi reddit: „Varia et multa terrarum orbis exspirat,
quaedam humida, quaedam sicca, quaedam algentia,
quaedam concipiendis ignibus idonea.“ Nec mirum est,
si terrae omnis generis et varia evaporatio est, cum in
coelo quoque non unus adpareat color rerum, sed acrior
sit Caniculae rubor, Martis remissior, Iovis nullus in lu—
cem puram nitore perducto. Necesse est ergo in magna 8
copia corpusculorum, quae terrae eiectant et in superio—
rem agunt partem, aliqua in nubes pervenire alimenta
ignium, quae non tantum conlisa possint ardere, sed
etiam adflata radiis solis. nam apud nos quoque ramenta
sulphure adspersa ignem ex intervallo trahunt. Veri ergo 9
simile est talem materiam inter nubes congregatam facile
succendi et minores maioresve ignes exsistere, prout.
plus illis fuit aut minus virium. Illud enim stultissimum
sermea mm.. Π. 11

