DE TRANQUILLITATE ANIMI. 1. 2. 175

sa sunt, ethi qui levitate vexantur ac taedio adsiduaque
mutatione propositi, quibus semper magis placet quod
reliquerunt, etilli, qui marcent et oscitantur. adice eos,
qui non aliter quam quibus difficilis somnus est, versant
se et hoc atque illo modo conponunt, donec quietem las-
situdine inveniant: statum vitae suae formando subinde
in eo novissime manent, in quo illos non mutandi odium,
sed senectus ad novandum pigra deprendit. adice et illos,
qui non inconstantiae vitio parum ¹leves sunt, sed inertiae,
et vivunt non quomodo volunt, sed quomodo coeperunt.
Innumerabiles deinceps proprietates sunt, sed unus effe· 7
ctus vitii, sibi displicere. Hoc oritur ab intemperie animi
et cupiditatibus timidis aut parum prosperis: ubi aut non
audent, quantum concupiscunt, autnon consequuntur et
in spem toti prominent, semper instabiles mobilesque
sunt, quod necesse est accidere pendentibus ad vota sua.
omni via peryunt et inhonesta se ac difficilia docent co·
guntque, ct ubi sine praemio labor est, torquet illos inri-
tum dedecus, nec dolent prava se, [sed] frustra voluisse.
Tunc illos et poenitentia coepti tenet et incipiendi timor 8
subrepitque illa animi iactatio non invenientis exitum, quia
nec imperare cupiditatibus suis nec obsequi possunt, et
cunctatio vitae parum se explicantis et inter destituta vota
torpentis animi situs. quae omnia graviora sunt, ubi odio 9
infelicitatis operosae ad otium perfugerunt et ad secreta
studia, quae pati non potest animus ad civilia erectus
agendique cupidus et natura inquies, parum scilicet in se
solatiorum habens: ideo detractis oblectationibus, quas
ipsae occupationes discurrentibus praebent, domum, so-
litudinem, parietes non fert, invitus adspicit se sibi reli-
ctum. Hinc illud est taedium et displicentia sui et nus-10
quam residentis animi volutatio et otii sui tristis atque
aegra patientia, utique ubi causas fateri pudet et tormenta
introrsus egit verecundia, in angustomue] inclusae cupi-
ditates sine exitu se ipsae strangulant: inde moeror mar-
corque et mille fluctus mentis incertae, quam spes in-
choataehabent suspensam, deploratam, tristem. inde ille
adlectus otium suum detestantium querentiumque nihil

