1,. mm snitum
EPIGRAMMATA SUPER EXlthl.

1. An consmAn.

Corsica Phocaico tellus habitata colono ‚
Corsica, quae patrio nomine Cyrnus eras,

Corsica Sardinia brevior, porrectior Ilva,
Corsica piscosis pervia fluminibus,

corsica terribilis, cum primum incanduit aestas, 5
Saevior, ostendit eum ferus ora canis,

Parce relegatis, hoc est, iam parce sepultis:
Vivorum cineri sit tua terra levis.
11. DE EADEM.

Barbara praeruptis inclusa est Corsica saxis,
Horrida, desertis undique vasta loeis.

Non poma autumnus, segetes non educat aestas,
Canaque Palladio munere bruma caret.

Umbrarum nullo ver est laetabile foetu, 5
Nullaque in infausto nascitur herba solo.

Non panis, non haustus aquae, non ultimus ignis:
Hic sola haec duo sunt, exsul et exsilium.
111. QUERELA.

Occisi iugulum quisquis scrutaris amici,
Tu miserum necdum me satis esse putas?

Desere confossum: victori volnus iniquo
Mortiferum inpressit mortua saepe manus.
ιν. 1r131u.

Quisquis es, — et nomen dicam= dolor omnia cogit —
Qui nostrum cinerem nunc, inimice, premis

Et non contentus tantis subitisque ruinis
Stringis in exstinctum tela cruenta caput:

 

