NATUR. QUAEST. LlB. lV. PRAEF. 241

exemplar conponere. Cum quis ad te adulator accesserit,
dicito: „vis tu ista verba, quae iam ab alio magistratu
ad alium cum lictoribus transeunt, ferre ad aliquem, quiq
paria facturus vult quicquid dixeris audire? ego nec de—
cipere'volo nec decipi possum. laudari me a vobis, nisi
laudaretis etiam malos, vellem.“ Quid autem necesse est
in hoc descendere, ut te petere cominus possint? lon-
gum inter vos intervallum sit. Cum cupieris bene laudari, 14
quare hoc ulli debeas? ipse te lauda. dic: „Liberalibus
me studiis tradidi. quamquam paupertas alia suaderet et
ingenium eo duceret, ubi praesens studii pretium est, ad
gratuita carmina me deflexi et ad salutare studium phi·
losophiae me contuli. Ostendi in omne pectus cadere 15
virtutem et eluctatus natalium angustias non sorte me,
sed animo mensus par maximis steti. Non mihi in ami-
citia Getulici vel Caius fidem eripuit, non in aliorum per·
sona infeliciter amatorum Messala et Narcissus ‚ diu
publici hostes antequam sui, propositum meum avertere
potuerunt: cervicem pro fide opposui. nullum verbum
mihi, quod non salva bona conscientia procederet, ex-
cussum est.. pro amicis onmia timui, pro me nihil, nisi ne
parum bonus amicus fuissem. Non mihi muliebres fluxere 16
lacrimae, non e manibus ullius supplex pependi. nihil
indecorum nec bono nec viro feci. periculis meis maior,
paratus ire in ea , quae minabantur, gratias egi fortunae,
quod experiri voluisset, quanti aestimarem fidem. Non
debebat mihi parvo res tanta constare, nec examinavit me
quidem diu: neque enim paria pendebant, utrum satius
esset me perire pro fide an fidem pro me. Non praeci-17
piti inpetu in ultimum consilium, quo me eriperem furori
potentium, misi. videbam apud Caium tormenta, vide-
bam ignes. sciebam olim sub illo in eum statum res hu-
manas decidisse, ut inter opera misericordiae haberen-
tur occisi= non tamen ferro incubui nec in mare aperto

f ore desilui, nc viderer pro fide tantum mori posse.“

Adice nunc invictum muneribus animum et in tanto ava-18
ritiae certamine numquam suppositam manum lucro. adice

nunc quoque victus parsimoniam, sermonis modestiam,
seneca mm. 11. 16

