152 L. ANNAEI SENECAE

1 XXVII. Si tibi vitae nostrae vera imago succurret,
videberis tibi videre captae cum maxime civitatis faciem,
in qua omisso pudoris rectique respectu vires in concilio
sunt velut signo ad permiscenda omnia dato. non igni,
non ferro abstinetur: soluta legibus scelera sunt. ne re-
ligio quidem, quae inter arma hostilia supplices texit,

2 ullum inpedimentum est ruentium in praedam. Hic ex
privato, hic ex publico, hic ex profano, hic ex sacro
rapit. hic effringit, hic transsilit. hic non contentus an-
gusto itinere ipsa, quibus arcetur, evertit et in lucrum
ruina venit. hic sine caede populatur, hic spolia cruenta
manu gestat. nemo non fert aliquid ex altero. In' hac
aviditate generis humani o nae tu nimis fortunae σατυ-
nis oblitus es, qui quaeris inter rapientes referet} m'

3Si indignaris ingratos esse, indignare luxuriosos, in—
dignam? avaros, indignare inpudicos, indignare aegros
deformes, senes panidos.- Est istuc grave vitium, est
intolerabile et quod dissociet homines, quod concordiam,
qua inbecillitas nostra fulcitur, scindat ac dissipet, sed
usque eo volgare est, ut illud nec qui queritur quidem
effugerit.

1 XXVIII. Cogita tecum, an quibuscumque debuisti
gratiam retuleris, an nullum umquam apud te perierit
officium, an omniurn te beneficiorum memoria comitetur.
Videbis, quae puero data sunt, ante adulescentiam elapsa,
quae in iuvenem conlata sunt, non perdurasse in senectu-
tem. Quaedam perdidimus, quaedam proiecimus, quae-
dam e conspectu nostro paulatim exierunt, a quibusdam

2 oculos avertimus. Ut excusem tibi inbecillitatem tuam,
inprimis fragile est memoria ‘et rerum turbae non sufficit.
necesse est quantum recipit emittat et antiquissima re-
centissimis obruat. Sic factum est, ut minima apud te
nutricis esset auctoritas, quia beneficium eius longius
aetas sequens posuit. sic factum est, ut praeceptoris tibi
non esset ulla veneratio. sic evenit, ut circa consularia
occupato comitia aut sacerdotiorum candidato quaesturae

3 suffragator excideret. Fortasse vitium, de quo quereris,
si te diligenter excusseris, in sinu invenies. Inique
publico crimini irasceris, stulte tuo: ut absolvaris, igno-

