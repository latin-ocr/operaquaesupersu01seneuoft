310 L. ΑΝΝΑΕΙ SENECAE

2illic plurimum est aeris pigri. „Quare autem non stat

cometes, sed procedit2“ dicam: ignium modo alimentum
suum sequitur. quamvis enim ad superiora nisus sit, de-
ficiente tamen materia retro iens ipse descendit. in aere
quoque non dextram laevamque premit partem. nulla
est enim illi via, sed qua vena pabuli sui duxit, illa repit

3 nec ut stella procedit, sed ut ignis pascitur. „Quare ergo

per longum tempus adparet et non cito exstinguitur?
sex enim mensibus hic, quem nos Neronis principatu lae-
tissimo vidimus, spectandum se praebuit in diversum illi
Claudiano circumactus: ille enim a septemtrione in ver-

, tieem surgens orientem petiit semper obscurior: hic ab

eadem parte coepit, sed in occidentem tendens ad meri-

4diem flexit et ibi se subduxit oculis.“ Videlicet ille hu·

midiora habuit et aptiora ignibus, quae persecutus est=
huic cursus ulterior fuit et plenior regio. huc itaque de-
scendit invitante materia, non itinere, quod adparet duo-
bus, quos spectavimuS‚ fuisse diversum, cum hic in
dextrum motus sit, ille in sinistrum. omnibus autem stel-
lis in eamdem partem cursus est, id est contrarius mundo:
hic enim ab ortu volvitur in occasum, illae ab occasu in
ortum eunt et ob hoc duplex his motus est, ille, quo eunt,
et hic, quo auferuntur.

XXII. Ego nostris non adsentior: non enim
existimo cometen subitaneum ignem, sed inter aeterna
opera naturae. Primum quaecumque aer creat, brevia
sunt. nascuntur enim in re fugaci et mutabili. quomodo
potest aliquid in aere diu permanere idem, cum ipse aer
numquam idem diu maneat?¹ fluit semper et brevis illi
quies est. intra exiguum momentum in alium quam suerat
statum vertitur: nunc pluvius, nunc serenus, nunc inter
utrumque varius. nubes, quae illi familiarissimae sunt,
in quas coit et ex quibus solvitur, modo congregantur,
modo digeruntur, numquam inmotae iacent. Fieri non
potest, ut ignis certus in corpore vago sedeat et tam per-
tinaciter haereat quam quae natura, ne umquam excute-

2 rentur, aptavit. Deinde si alimento suo haereret, semper

descenderet. eo enim crassior est aer, quo terris propior.

