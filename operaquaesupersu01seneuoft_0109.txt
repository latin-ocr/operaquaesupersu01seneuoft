η Q

¹ mAL. v. DE IRA Lm. 111. 17—19. 95‘

natores et equites Romanos uno die flagellis cecidit, tor—
sit, non quaestionis, sed animi causa. deinde adeo inpa- 4
tiens fuit differendae voluptatis, quam ingentem crudeli-
tas cius sine dilatione poscebat, ut in xysto maternorum
hortorum, qui porticum a riba separat, inambulans quos·
dam ex illis cum matronis atque aliis senatoribus ad lu·
cernam decollaret. Quid instabat? quod periculum aut
privatum aut publicum una nox minabatur? quantulum
suit lucem exspectare denique, ne senatores populiRo·
mani soleatus occideret?

XIX. Quam superba fuerit crudelitas eius ad rem per- 1
tinet scire, quamquam aberrare alIcui possimus videri et
in devium exire: sed hoc ipsum pars erit irae super so-
lita saevientis. Ceciderat flagellis senatores: ipse effecit,
ut dici possit: solet fieri. torserat per omnia quae in re-
rum natura tristissima sunt, fidiculis, talaribus, eculeo,
igne, voltu suo. Et hoc loco respondebitur: magnam rem! 2
si tres senatores quasi nequam mancipia inter verbera et
flammas divisit homo, qui de toto senatu trucidando co-
gitabat, qui optabat, ut populus Romanus unam cervicem
haberet, ut scelera sua tot locis ac temporibus diducta in
unum ictum et unum diem cogeret. quid tam inauditum
quam nocturnum supplicium? cum latrocinia tenebris abs-
condi soleant, animadversiones, quo notiores sunt, plus
in exemplum emendationemque proficiant. Et hoc loco 3
respondebitur m1hi= quod tanto opere admiraris, isti be—
luae cotidianum est, ad hoc vivit, ad hoc vigilat, ad hoc
lucubrat. Nemo certe invenietur alius, qui imperaverit om-
nibus iis, in quos animadverti iubebat, os inserta spongia
includi, ne vocis emittendae haberent facultatem. cui um-
quam morituro non est relictum qua gemeret? timuit, ne
quam liberiorem vocem extremus dolor mitteret, ne quid
quod nollet audiret. sciebat autem innumerabilia esse,
quae obicere illi nemo nisi periturus auderet. Cum spon- 4
giae non invenirentur, scindi vestimenta miserorum et in
os sarciri pannos imperavit: quae ista saevitia est? liceat
ultimum spiritum trahere. da exiturae animae locum. li·
ceat illam non per volnus emittere. Adicere his longum 5

