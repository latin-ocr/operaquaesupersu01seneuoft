16 L. ANNAEI SENECAE

cit: qui tam parate fecit, non est dubium quin libenter
faciat. itaque laetus facit et induit sibi animi sui voltum.

1 111. Ingentia quorumdam beneficia silentium aut lo-
quendi tarditas imitata gravitatem et tristitiam corrupit,
cum promitterent voltu negantium. quanto melius adicere
bona verba rebus bonis et praedicatione humana beni-

2 gnaque commendare quae praestes! Ut ille se castiget,
quod tardior in rogando fuit, adicias lieet familiarem
querelam: „irascor tibi, quod cum aliquid desiderasses,
non olim scire me voluisti, quod tam diligenter rogasti,
quod quemquam adhibuisti. ego vero gratulor mihi, quod
experiri animum meum libuit: postea quicquid desidera-
bis, tuo iure exiges. semel· rusticitati tuae ignoscitur.“

3 Sic efficieS, ut animum tuum pluris aestimet quam illud,
quicquid est, ad quod petendum venerat. Tunc est
summa virtus tribuentis, tunc benignitas, ubi ille, qui
discessit, dicet sibi: „magnum hodie lucrum feci. malo
quod illum talem inveni, quam si multiplicatum hoc ad
me [de quo loquebar] alia via pervenisset. huic eius ani-
mo numquam parem reseram gratiam.“

1 IV. At plerique sunt, qui beneficia asperitate verborum
et supercilio in odium adducunt eo sermone usi, ea su-
perbia, ut inpetrasse poeniteat. aliae deinde post rem
promiSsam sequuntur morae: nihil autem est acerbius,

2quam ubi quoque quod inpetrasti‚ rogandum est. Re-
praesentanda sunt beneficia, quae a quibusdam accipere
difficilius est quam inpetrare= hie rogandus est, ut ad-
moneat, ille ut consummet: sic unum munus per mul-
torum teritur manus, ex quo gratiae minimum apud pro-
mittentem remanet, quia auctori detrahit quisquis post

3illum rogandus est. Hoc itaque curae habebis, si grate
aestimari quae praestabis voles, ut beneficia tua inlibata,
ut integra ad eos, quibus promissa sunt, perveniant, sine
ulla quod aiunt deductione. nemo illa intercipiat, 'nemo
detineat= nemo in eo, quod daturus es, gratiam suam
facere potest, ut non tuam minuat.

1 V. Nihil aeque amarum quam diu pendere. aequiore
quidam animo ferunt praecidi spem suam quam trahi.

