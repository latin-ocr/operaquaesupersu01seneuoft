196 L. ANNAEI SENECAE DIAL. lx. DE TRANQ. ΑΝ. 17.

loco sit. et in ambulationibus apertis vagandum, ut coelo
libero et multo spiritu augeat adtollatque se animus. ali-
quando vectatio iterque et mutata regio vigorem dabunt
convictusque et liberalior potio. nonnumquam et usque
ad ebrietatem veniendum, non ut mergat nos, sed ut de-
primat. eluit enim curas et ab imo animum movet et ut
morbis quibusdam ita tristitiae medetur. Liberque non
ob licentiam linguae dictus est inventor vini, sed quia
liberat servitio curarum animum et adserit vegetatque et

9 audaciorem in omnes conatus facit. Sed ut libertatis ita
vini salubris moderatio est. Solonem Arcesilaumque in-
dulsisse vino credunt. Catoni ebrietas obiecta est. faci—
lius efficiet, quisquis obiecerit, hoc crimen honestum
quam turpem Catonem. Sed nec saepe faciendum est, ne
animus malam consuetudinem ducat, et aliquando tamen
in exsultationem libertatemque extrahendus tristisque so-

lobrietas removenda paulisper. Nam sive Graeco poetae
credimus: „aliquando et insanire iucundum est,“ sive
Platoni: ‚, frustra poeticas fores conpos sui pepulit‚“ sive
Aristoteli: „nullum magnum ingenium sine mixtura de-
mentiae fuit. “ non potest grande aliquid et super ceteros

11 loqui nisi mota mens. cum volgaria et solita contempsit in·
stinctuque sacro surrexit excelsior, tunc demum aliquid
cecinit grandius ore mortali. non potest sublime quic-
quam et in arduo positum contingere, quamdiu apud se
est: desciscat oportet a solito et efferatur et mordeat sre-
nos et rectorem rapiat suum eoque ferat, quo per se ti-
muisset escendere.

12 Habes, Serene carissime, quae possint tranquillitatem
tueri, quae restituere, quae subrepentibus vitiis resistant:
illud tamen scito, nihil horum satis esse validum rem in—
becillam servantibus, nisi intenta et adsidua cura cir·
cumit animum labentem.

-Μ

