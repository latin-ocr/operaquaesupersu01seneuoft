 

NATUR. QUAEST. LlB. 111. 2—9. 217

liam abundare rivis et fluminibus, quia coelo humido
utuntur et ne aestas quidem imbribus caret.

Vll. Adversus haec multa posse dici vides. Primum l
ego tibi vinearum diligens fossor adfirmo, nullam pluviam
esse [tam magnamJ, quae terram ultra decem pedes in
altitudinem madefaciat: omnis humor intra primam cru-
stam consumitur nec in inferiora descendit. quomodo 2
ergo imber suggerere potest amnibus vires, qui summam
tantum humum tingit? pars maior eius per fluminum al-
veos in mare aufertur. exiguum est, quod sorbeat terra,
nec id servat. aut enim arida est et absumit in se, quicquid
infusum est, aut satiata, si quid supra desiderium ceci-
dit, excludet. et ideo primis imbribus non augentur
amnes, quia totos in sc sitiens terra trahit. Quid, quod 3
quaedam flumina erumpunt saxis et montibus? his quid
conferent pluviae, quae per nudas rupes deferuntur nec
habent [terram], cui insideant. Adice, quod siccissimis
locis putei in altum acti ultra ducentorum aut trecento—
rum pedum spatium inveniunt aquarum uberes venas in
ea altitudine, in quam aqua non penetrat, ut scias illic
non coelestem esse nec collectivum humorem, sed, quod
dici solet, vivam aquam. Illo quoque argumento haec 4
opinio refellitur, quod quidam fontes in summo cacumine
montis redundant. adparet illos sursum agi aut ibi con-
cipi, cum omnis pluvialis aqua decurrat.

VIII. Quidam existimant, quemadmodum in exteriori
parte terrarum vastae paludes iacent mag-nique et navi·
gabiles lacus, quemadmodum ingenti spatio [terrarum]
maria infusa vallibus porrecta sunt, sic interiora terra-
rum abundare aquis dulcibus nec minus illas stagnare
quam apud nos oceanum et sinus eius. immo eo latius,
quo plus terra in altum patet. Ergo ex illa profunda co-
pia isti- amnes egeruntur, quos quid miraris si terra de-
tractos non sentit, cum adiectos maria non sentiunt.

IX. Quibusdam haec causa placet: aiunt habere ter— 1
ram intra se recessus cavos et multum spiritus, qui ne-
cessario frigescit umbra gravi pressus. deinde piger et
inmotus in aquam, cum se desiit ferre, convertitur. Si· 2

