114 L. ANNAEI SENECAE

dem eius habeo, sed beneficium non habeo, quod con-

4 summat et res et animus. Quemadmodum ei, qui voluit
mihi quidem pecuniam credere, sed non dedit, nihil· de-
beo, ita ei, qui voluit mihi beneficium dare, sed non po-
tuit, amicus quidem ero, sed non obligatus: et volo illi
aliquid praestare, nam et ille voluit mihi. ceterum si be-
nigniore fortuna usus praestitero, beneficium dedero, non
gratiam retulero. ille mihi gratiam debebit referre, hinc
initium fiet: a me numeratur.

1 XII. Intellego iam, quid velis quaerere: non opus est
te dicere, voltus tuus loquitur. Si quis sua causa
nobis profuit, eine, inquis, debetur aliquid?
hoc enim saepe te conquerentem audio, quod quaedam
homines sibi praestant, aliis inputant. Dicam, mi Libe-
ralis: sed prius istam quaestiunculam dividam et rem ae-

2 quam ab iniqua separabo. Multum enim interest, utrum
aliquis beneficium nobis det sua causa an et sua. Ille qui
totus ad se spectat et nobis prodest, quia aliter prodesse
sibi non potest, eo loco mihi est, quo qui pecori suo hi-
bernum et aestivum pabulum prospicit. eo loco, quo qui
captivos suos, ut commodius veneant, pascit et opimos
boves saginat ac defricat. quo lanista, qui familiam sum-
ma cura exercet atque ornat. „Multum, ut ait Cleanthes,
a beneficio distat negotiatio.“

1 XIII. Rursus non sum tam iniquus, ut nihil ei debeam
qui, cum mihi utilis esset, fuit et sibi. non enim exigo,
ut sine respectu sui mihi consulat, immo etiam opto , ut
beneficium mihi datum vel magis danti profuerit, dum-
modo id, qui dabat, duos intuens dederit et inter me seque
diviserit. licet id ipse ex maiore parte possideat, si mo-

2 do me in consortium admisit, si duos cogitavit. Ingratus
sum, non solum iniustus, nisi gaudeo hoc illi profuisse
quod proderat mihi. summae malignitatis est non vocare
beneficium, nisi quod dantem aliquo incommodo adfecit.
Alteri illi, qui beneficium dat sua causa, respondebo:
usus me quare potius te mihi profuisse dices quam me

3 tibi? „Puta‚ inquit, aliter fieri non posse me magistratum,
quam si decem captos cives ex magno captivorum nu-

