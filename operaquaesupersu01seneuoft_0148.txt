134 L. ANNAEI SENECAE DIAL. VI.

venire hodie potes, cuius res tam bene positae fundatae-
que [sint], ut nihil illi procedenti tempore timendum sit?
Labant humana ac fluunt neque ulla pars vitae nostrae
tam obnoxia aut tenera est quam quae maxime placet,
ideoque felicissimis optanda mors est, quia in tanta in-
constantia turbaque rerum nihil nisi quod praeteriit cer-
2 tum est. Quis tibi recipit illud filii tui pulcherrimum cor-
pus etsumma pudoris custodia inter luxuriosaeurbis ocu-
los conservatum potuisse et morbos ita evadere, ut ad
senectutem inlaesum perferret formae decus? Cogita ani-
mi mille labes. neque enim recta ingenia qualern in adu-
lescentiam spem sui fecerant, usque in senectutem pertu-
lerunt, sed interversa plerumque sunt: aut sera eoque
foedior luxuria invasit coegitque dehonestare speciosa
principia. aut in popinam ventremque proiecti [sunt] sum·
maque illis curarum fuit, quid essent, quid biberent.
3 Adice incendia, ruinas, naufragia lacerationesque medi-
corum ossa vivis legentium et totas in viscera manus de-
mittentium et non per simplicem dolorem pudenda cu-
rantium. post haec exilium -— non suit innocentior filius
tuus quam Rutilius, carcerem—non suit sapientior quam
Socrates, voluntario volnere transfixum pectus -non
fuit sanctior quam Cato: cum ista perspexeris, scies op-
time cum his agi, quos natura, quia illos hoc manebat
vitae stipendium, cito in tutum recepit. Nihil est tam fal-
lax quam vita humana, nihil tam insidiosum: non meher-
cules quisquam illam accepisset, nisi daretur inscienti-
bus. itaque si felicissimum est non nasci, proximum puto
4 brevi aetate defunctos cito in integrum restitui. Propone
illud acerbissimum tibi tempus, quo Seianus patrem tuum
clienti suo Satrio Secundo congiarium dedit. irascebatur
illi ob unum aut alterum liberius dictum, quodtacitus ferre
non potuerat Selanum in cervices nostras ne inponi qui-
dem, sed escendere. decernebatur illi statua in Pompeii
theatro ponenda, quod exustum Caesar reficiebat. excla-
5 mavit Cordus tunc vere theatrum perire. Quid er-
go? non rumperetur supra cineres Cn. Pompeii constitui
Seianum et in monumentis maximi imperatoris consecrari

