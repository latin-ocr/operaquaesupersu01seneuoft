270 L. ANNAEI SENECAE

illum adfectare]. Itaque ne videar in personam, non in
rem dicere sententiam, censeo, ne quis posthunc diem
deus fiat ex his, qui vigodone καρπόν ἔδουσιν, aut ex
his, quos alit ζείδωρος αρουρα. Qui contra hoc senatus
consultum deus sactus, dictus pictusve erit, eum dedi
larvis et proximo munere inter novos auctoratos ferulis

4 vapulare placet.“ Proximus interrogator sententiam Dies·
piter‚ Vicae Potae filius, et ipse designatus Cos. num-
mulariolus. hoc quaestu se sustinebat, vendere civitatulas
solebat. Ad hunc belle accessit Hercules et auriculam

5 illi tetigit. censet itaque in haec verba: „Cum divus Clau-
dius et divum Augustum sanguine contingat nec minus
divam Augustam, aviam suam, quam ipse deam esse
iussit, longeque omnes mortales sapientia antecellat sit-
que e republica esse aliquem, qui cum Romulo possit

ferventia rapa vorare.-
censeo ‚ ut divus Claudius ex hac die deus sit, ita uti ante
eum quis optimo iure sactus sit, eamque rem ad metamor—

6 phosis Ovidii adiciendam.“ Variae erant sententiae et
videbatur Claudius sententiam vincere. Hercules enim,
qui videret serrum suum in igne esse, modo huc modo
illuc cursabat et aiebat: „Noli mihi invidere, mea res
agitur. deinde tu si quid volueris, invicem faciam: manus
manum lavat.“

1 X. Tunc divus Augustus surrexit sententiae causa
loco dicendae et summa facundia disseruit: ‚‚Ego, inquit,
P. C., vos testes habeo, ex quo deus factus sum, nullum
me verbum fecisse. semper meum negotium ago. et non
possum amplius dissimulare et dolorem, quem graviorem

2 pudor facit, continere. In hoc terra marique pacem pe-
peri? ideo civilia bella conpescui? ideo „legibus urbem
fundavi‚“ operibus ornavi, ut —- quid dicam, P. C.‚ non
invenio: omnia infra indignationem ‘verba sunt. consu-
giendum est itaque [a me] ad Messalae Corvini [disertis-

3 simi viri] illam sententiam: pudet imperii. Hic, Ρ. C„ qui
vobis non posse videtur muscam excitare, tam facile ho-
mines occidebat quam canis excidit. Sed quid ego de tot
ac talibus viris dicam? non vacat deflere publicas clades

