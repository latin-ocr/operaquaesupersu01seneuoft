58 ἕ L. ANNAEI SENECAE

luce properantia quam turpes lites, quanto turpiores ad-
vocatos habent? alius iudicia patris accusat, quae mereri
satius suit. alius cum matre consistit.· alius delator venit
eius criminis, cuius manifestior reus est. et iudex damna-
turus quae fecit eligitur et corona pro mala causa bona
patroni voce corrupta.

l VIII. Quid singula persequor? cum videris forum

’ multitudine refertum et septa concursu omnis frequentiae
plena et illum circum, in quo maximam sui partem po-
pulus ostendit: hoc scito, istic tantumdem esse vitiorum

2 quantum hominuin. Inter istos quos togatos vides, nulla
pax est: alter in alterius exitium levi conpendio ducitur.
nulli nisi ex alterius iniuria quaestus est. felicem oderunt,
infelicem contemnunt. maiorem gravantur, minori graves
sunt. diversis stimulantur cupiditatibus. omnia perdita ob
levem voluptatem praedamque cupiunt. non alia quam in
ludo gladiatorio vita est cum isdem viventium pugnan-

3 tiumque. Ferarum iste conventus est, nisi quod illae inter
se placidae sunt morsuque similium abstinent, hi mutua
laceratione satiantur. hoc autem uno ab animalibus mutis
differunt, quod illa mansuescunt alentibus, horum rabies
ipsos a quibus est nutrita, depascitur.

1- IX. Numquam irasci desinet sapiens, si semel coe-
perit: omnia sceleribus ac vitiis plena sunt. plus commit-
titur quam quod possit coercitione sanari. Certatur in·
genti quidem nequitiae certamine: maior cotidie peccandi
cupiditas, minor verecundia est. Expulso melioris aequio-
risque respectu, quocumque visum est libido se inpingit,
nec furtiva iam scelera sunt: praeter oeulos eunt, adeo-
que in publicum missa nequitia est et in omnium pectori-

2 bus evaluit, ut innocentia non rara, sed nul-la sit. Num·
quid enim singuli aut pauci rupere legem? undique velut
signo dato ad sas nefasque miscendum coorti sunt.

Non hospes ab hospite tutus,
non socer a ,qa-nero. fratrum quoque qratia rara est.
inminet exitio vir coniuqis, illa mariti.
lurida terribiles miscent aconita novercae.
silius ante diem patrios inquirit in annos.

