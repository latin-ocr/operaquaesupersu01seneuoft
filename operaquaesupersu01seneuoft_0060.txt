46 L. ANNAEI SENECAE

4necessariam‚ quia saepe validiores furor reddit. Quid?
non aliquotiens metus ex contrario fecit audacem? et
mortis timor etiam inertissimos excitavit in proelium?
Sed ira, ebrietas, metus aliaque eiusmodi foeda et ca·
duca inritamenta sunt nec virtutem instruunt, quae nihil
vitiis eget, sed segnem alioqui animum et ignavum pau-

51um adlevant. Nemo irascendo fit fortior, nisi qui fortis
sine ira non fuisset. ita non in adiutorium virtutis venit,
sed in vicem. Quid quod, sibonum esset ira, perfectis·
simum quemque sequeretur? atqui iracundissimi infantes
senesque et aegri sunt. et invalidum omne natura que-
rulum cst.

1 XIV. „Non potest inquit fieri Theophrastus, ut non
vir bonus irascatur malis.“ Isto modo quo meIiOr quis-
que, hoc iracundIOr erit= vide ne contra placidior solu-

2tusque adfectibus et cui nemo odio sit. Peccantis vero
quid habet cur oderit, cum error illos in eiusmodi delicta
conpellat? non est autem prudentis errantis odisse3 alio-
quin ipse sibi odio erit. Cogitet quam multa contra bonum
morem faciat, quam multa ex his quae egit, veniam de-
siderent: iam irascetur etiam sibi. neque enim aequus
iudex aliam de sua, aliam de aliena causa sententIam

3 fert. Nemo, inquam, invenietur qui se possit absolvere.
et innocentem quisque se dicit respiciens testem, non

ι conscientiam. Quanto humanius mitem et patrium ani-
mum praestare peccantibus et illos non persequi, sed re-
vocare! Errantem per agros ignorantia viae melius est
ad rectum iter admovere quam expellere.

1 XV. Corrigendus est itaque, qui peccat, et admonitione
et vi, et molliter et aspere, meliorque tam sibi quam aliis
faciendus non sine castigatione, sed sine ira. quis enim
cui medetur irascitur? at corrigi nequeunt nihilque in illis
lene aut spei bonae capax est: tollantur e coetu morta-
lium facturi peiora quae contingunt et quo uno modo pos—

2 sunt, desinant mali esse, sed hoc sine odio. Quid enim
est, cur oderim eum, cui tum maxime prosum, cum il-
lum sibi eripio? Num quis membra sua tunc odit, cum
abscidit? non est illa ira, sed misera curatio. Rabidos ef-

