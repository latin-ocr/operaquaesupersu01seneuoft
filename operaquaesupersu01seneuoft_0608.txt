282 L. ΑΝΝΑΕΙ SENECAE

gatur et spiritu, qui per sua itinera decurrit. habemus
autem angustiora quaedam receptacula animae ‚ per quae
nihil amplius quam meat, quaedam patentiora, in quibus
colligitur et unde dividitur in partes. Sic hoc totum ter-
rarum omnium corpus et aquis, quae vicem sanguinis
tenent, et ventis, quos nihil aliud quis quam animam
vocaverit, pervium est. haec duo aliubi currunt, aliubi

2 consistunt. Sed quemadmodum in corpore nostro dum
bona valitudo est, venarum quoque inperturbata mobi-
litas modum servat, ubi aliquid adversi est, et micat
crebrius et suspiria atque anhelitus laborantis ac sessi
signa sunt: ita terris quoque dum positio naturalis est,
inconcussae manent. cum aliquid peccatur, tum velut
aegri corporis motus est, spiritu illo, qui modestius per-
fluebat, icto vehementius et quassante venas suas, nec,
ut illi paulo ante dicebant, quibus animal placet esse ter-
ram: nam si hoc est, quemadmodum animal tota vexa·
tionem sentiet. neque enim in nobis febris alias parles
mordacius inpellit, sed per omnia pari aequalitate discur-

31it. Vide ergo, numquid intret in illam spiritus ex cir—
cumfuso aere, qui quamdiu habet exitum, sine inluria
labitur. si offendit aliquid et incidit, quod viam claudat,
tunc oneratur primo infundente se a tergo aere. deinde
per aliquam rimam maligne fugit et hoc acrius fertur, quo
angustius. id sine pugna non potest fieri, nec pugna sine

4motu. At si ne rimam quidem, per quam effluat, in·
v enit, conglobatus illic furit et huc atque illo circumagitur
aliaque deicit, alia intercidit, cum tenuissimus idemque
fortissimus et inrepat quamvis in obstructa et quicquid
intravit, vi sua diducat ac dissipet. tunc terra iactatur.
aut enim datura vento locum discedit, aut cum dedit, in
ipsam, qua illum emisit, cavernam fundamento spoliata
considit.

XV. Quidam ita existimant· Terra multis locis
perforata est nec tantum primos illos aditus habet, quos
velut spiramenta ab initio sui recepit, sed multos illi ca-
sus inposuit· aliubi deduxit, quicquid superne terreni
erat, aqua, alia torrentes cecidere, illa aestibus magnis

