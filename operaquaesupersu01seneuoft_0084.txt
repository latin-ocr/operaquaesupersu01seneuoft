70 L. ANNAEI SENECAE

musca parum curiose fugata in rabiem agat aut obversa-
tus canis aut clavis neglegentis servi manibus elapsa?
4 Feret iste aequo animo civile convicium et ingestam con-
cione curiave maledicta, cuius aures tracti subsellii stridor
offendit? perpetietur hic famem et aestivae expeditionis
sitim, qui puero male diluenti nivem irascitur? Nulla ita-
que res magis iracundiam alit quam luxuria intemperans
et inpatiens: dure tractandus animus est, ut ictum non sen-
tiat nisi gravem.
1 XXVI. Irascimur aut iis, a quibus nec acci-
pere iniuriam potuimuss aut iis, a quibus ac—
2cipere iniuriam potuimus. Ex prioribus quaedam
sine sensu sunt, ut liber, quem minutioribus literis scri-
ptum saepe proiecimus et mendosum laceravimus‚ ut ve-
stimenta, quae, quia displicebant, scidimus. his irasci
quam stultum est, quae iram nostram nec meruerunt nec
3 sentiunt? „Sed offendunt nos videlicet qui illa fecerunt.“
Primum saepe antequam hoc apud nos distinguamus ira-
scimur. deinde fortasse ipsi quoque artifices excusatio-
nes iustas adferent: alius non potuit melius facere quam
fecit, nec ad tuam contumeliam parum didicit. alius non
in hoc ut te offenderet fecit. ad ultimum quid est demen-
tius quam bilem in homines collectam in res effundere?
4Atqui ut his irasci dementis est, quae anima carent, sic
mutis animalibus, quae nullam iniuriam nobis faciunt,
quia velle non possunt: non est enim iniuria nisi a consi-
lio prosecta. nocere itaque nobis possunt ut ferrum aut
stapis, iniuriam quidem facere non possunt. Atqui con-
temni se quidam putant, ubi iidem equi obsequentes alteri
equiti, alteri contumaces sunt, tamquam iudic10‚ nou
consuetudine et arte tractandi quaedam quibusdam sub-
6 iectiora sint. Atqui ut his irasci stultum est, ita pueris et
non multum a puerorum prudentia distantibus. omnia
enim ista peccata apud aequum iudicem pro innocentia
habent inprudentiam.
l XXVII. Quaedam sunt quae nocere non possunt nul-
lamque vim nisi beneficam et salutarem habent, ut di in-
mortales, qui nec volunt obesse nec possunt. natura enim

