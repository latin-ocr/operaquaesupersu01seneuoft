240 L. ΑΝΝΑΕΙ SENECAE

luisset. „Nec invidebo, inquit, vobis hac arte, sed do-
cebo cos, quibus quaesito opus est, quemadmodum non
dubiam fortunam maris, non emendi vendendique litem
subeant, non incertam fidem ruris, incertiorem sori tem-
ptent, quemadmodum non solum facili, sed etiam hilari
8 via pecuniam faciant gaudentesque dispolient. Te, inquit,
longiorem Fido Annaeo iurabo et Apollonio pycta, quam-
vis staturam habeas Thra-cis cum Threce conpositi. ho-
minem quidem non esse ullum liberaliorem non mentiar,
cum possis videri omnibus donasse, quicquid dereli-
9 quisti.“ Ita est, mi Iunior. quo apertior est adulatio,
quo inprobior, quo magis frontem suam perfricuit, ccci-
dit alienam, hoc citius expugnat. eo enim iam dementiae
10 venimus, ut qui parce adulatur, pro maligno sit. Sole-
bam tibi dicere Gallionem, fratrem meum, quem nemo
non parum amat, etiam qui amare plus non potest, alia
vitia non nosse, hoc eum odisse. Ab omni illum parte
temptasti: ingenium suspicere coepisti omnium maximum
et dignissimum, quod consecrari malles quam conteri:
pedes abstulit. frugalitatem laudare coepisti, qua sic a
novis [moribus] resiluit, ut illos nec habere nec damnare
11 videatur: prima statim verba praecidit. coepisti mirari
comitatem et inconpositam suavitatem, quae illos quo—
que, quos transit, abducit, gratuitum etiam in obvios
meritum. nemo enim mortalium uni tam dulcis est ,quam
hic omnibus, cum interim tanta naturalis boni vis est, uti
artem simulationemque non redoleat. nemo non inputari
sibi bonitatem publicam patitur: hoc quoque loco blan-
ditiis tuis restitit, ut exclamares invenisse te inexpugna—
bilem virum adversus insidias, 'quas nemo non in sinum
12recipit. Eo quidem magis hanc eius prudentiam et in
evitando inevitabili malo pertinaciam te suspicere con-
fessus es, quia speraveras posse apertis auribus recipi,
quamvis blanda diceres, quia vera dicebas: sed eo ma-
gis intellexit obstandum. semper enim falsis a vero pe-
titur veritas. Nolo tamen tibi displiceas, quasi male ege-
ris mimum et quasi ille aliquid iocorum aut doli suspi-
13catus sit: non deprehendit te, sed repulit. Ad hoc

