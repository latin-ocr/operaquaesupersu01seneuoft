78 L. ANNAEI SENECAE*

donabis?“ Distinguam istud, certe temptabo distinguere.

2 Beneficium est opera utilis, sed non omnis opera utilis
beneficium est. quaedam enim tam exigua sunt, ut be-
neficii nomen non occupent. Duae res coire debent, quae
beneficium efficiant: primum rei magnitudo. quaedam
enim sunt infra huius nominis mensuram. quis benefi-
cium dixit quadram panis aut stipem aeris abiecti aut
ignis accendendi factam potestatem? et interdum ista
plus prosunt quam maxima: sed tamen vilitas sua illis,
ctiam ubi temporis necessitate facta sunt necessaria, de-

3 trahit pretium. Deindehoc, quod potissimum est, oportet
accedat, ut eius causa faciam, ad quem volam pervenire
beneficium, dignumque eum iudicem et libens id tribuam
percipiensque ex munere meo gaudium. quorum nibil est
in istis, de quibus loquebamur. non enim tamquam di-
gnis illa tribuimus, sed neglegenter tamquam parva, et
non homini damus, sed humanitati.

1 XXX.Aliquando daturum me etiamindignis
quaedam non negaverim in honorem aliorum,
sicut in petendis honoribus quosdam turpissimos nobili-
tas industriis, sed novis praetulit non sine ratione: sacra
est magnarum virtutum memoria et esse plures bonos

2 iuvat, si gratia bonorum non cnm ipsis cadat. Cicero⁴
nem filium quae res consulem fecit nisi pater? Cinnam
nuper quae res ad consulatum recepit ex hostium castris?
quae Sextum Pompeium aliosque Pompeios nisi unius
viri magnitudo tanta quondam, ut satis alte omnes suos
ctiam ruina eius adtolleret. Quid nuper Fabium Persi-
cum cuius osculum etiam inpudici devitabant, sacerdotem
non in uno collegio fecit nisi Verrucosi et Allobrogici et
illi trecenti, qui hostium incursioni pro republica unam

3 domum obiecerant? Hoc debemus virtutibus, ut non
praesentes solum illas, sed etiam ablatas e conspectu
colamus: quomodo illae id egerunt, utnon in unam ae-
tatem prodessent, sed beneficia sua etiam post ipsas

4relinquerent‚ ita nos non una aetate grati sumus. Hic
magnos viros genuit: dignus est beneficiis qualiscumque
est, dignos dedit. Hic egregiis maioribus ortus est: qua-

