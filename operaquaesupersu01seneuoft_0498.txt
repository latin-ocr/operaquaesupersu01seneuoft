172 L. ANNAEI SENECAE

ipso sole maior adparet‘?“ Quia est alicuius speculi na-
tura talis, ut maiora multo quam videat ostendat et in
portentosum augeat formas, alicuius talis invicem, ut
3 minuat. „Illud die mihi, quare in orbem eat facies, nisi
orbi redditur? dices enim fortasse, unde sit illi color va-
rius: unde figura talis sit, non dices, nisi aliquod exem-
plar, ad quod formetur, ostenderis. nullum autem [aliud]
quam solis est, a quo cum tu quoque fatearis iili colo-
rem dari, sequitur, ut et detur forma. Denique inter me
teque convenit colores illos, quibus regio coeli [derin-
gitur, a sole esse: illud unum inter nos non convenit= tu
dicis illum colorem esse, ego videri. qui sive est, sive
videtur, a sole est: tu non expedies, quare color ille
subito desinat, cum ornnes fulgores paulatim discutian-
4 tur.“ Pro me est et repentina eius facies et repentinus
interitus. proprium enim hoc speculi est, in quo non per
partes struitur, quod adparet, sed statim totum fit. aeque
cito omnis imago aboletur in illo, quam ponitur. nihil
enim aliud ad ista efficienda vel removenda opus est
quam ostendi et abduci. Non est propria in ista nube
substantia nec corpus est, sed mendacium, sine re simi-
litudo. Vis scire hoc ita esse? desinet arcus, si obtexe-
ris solem. Oppone, inquam, soli alteram nubem: huius
5 varietas interibit. „At maior aliquanto est arcus quam
sol.“ Dixi modo fieri specula, quae multiplicent omne
corpus, quod imitantur. Illud adiciam, omnia per aquam
videntibus longe esse maiora: literae quamvis minutae et
obscurae per vitream pilam aqua plenam maiores clario-
resque cernuntur. poma formosiora quam sunt videntur,
si innatant vitro. (sidera ampliora per. nubem adspicienti
videntur, quia acies nostra in humido labitur nec adpre-
hendere, quod vult, fideliter potest. quod manifestum
fiet, si poculum inpleveris aqua et in id conieceris anu-
lum. nam cum in ipso fundo iaceat anulus, facies eius
6 in summa aqua redditur. Quicquid videtur per humorem,
longe amplius vero· est: -quid mirum maiorem reddi ima-
ginem solis, quaein nube humida visitur, cum ex dua-
bus causis hoc accidat: quia in nube est aliquid vitro

