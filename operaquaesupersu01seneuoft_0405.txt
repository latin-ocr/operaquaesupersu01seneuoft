DE BENEFICIIS LIB. IV. 29—32. 79

liscumque est, sub umbra suorum lateat. Ut loca sor-
dida repercussu solis inlustrantur, ita inertes maiorum
suorum luce resplendeant.

XXXI. Excusare hoc loco tibi, mi Liberalis, deos l
volo. interdum enim solemus dicere: quid sibi voluit pro-
videntia, quae Aridaeum regno inposuit? Illi putas hoc
datum? patri eius datum est et fratri. Quare C. Caesa- 2
rem orbi terrarum praefecit, hominem humani sanguinis
avidissimum, quem non aliter fluere in conspectu suo
iubebat, quam si ore excepturus esset? Quid ergo? tu
hoc illi datum existimas? patri eius Germanico datum,
avo proavoque et ante hos aliis non minus claris viris,
etiamsi privati paresque aliis vitam exegerunt. Quid tu, 3
cum Mamercum Scaurum consulem faceres, ignorabas
ancillarum suarum illum menstruum ore hiante exceptare?
numquid enim ipse dissimulabat? numquid purus videri
volebat? Referam dictum eius in se, quod circumferri
memini et ipso praesente laudari. Pollioni Asinio iacenti 4
obscoeno verbo usus dixerat se facturum id, quod pati
malebat. et eum Pollionis adtractiorem vidisset frontem:
„Quicquid inquit, mali dixi, mihi et capiti meo.“ Hoc dictum
suum ipse narrabat. Hominem tam palam obscoenum ad 5
fasces et ad tribunal admisisti? nempe dum veterem il-
lum Scaurum senatus principem cogitas, indigne fers so-
bolem eius iacere.

XXXII. Deos verisimile est, ut alios indulgentius 1
tractent propter parentes avosque, alios propter suturam
nepotum pronepotumque ac longe sequentium postero-
rum indolem. nota enim illis est operis sui series omni—
umque illis rerum suas per manus iturarum scientia in
aperto semper est, nobis ex abdito subit et quae repen-
tina putamus, illis provisa veniunt ac familiaria. Sint lii 2
reges, quia maiores eorum [non] suerunt, quia pro sum-
mo irnperio habuerunt iustitiam, abstinentiam, quia non
rempublicam sibi, sed se reipublicae dicaverunt. Regnent
hi, quia vir bonus quidam ante proavus eorum fuit, qui
animum supra fortunam gessit, qui in dissensione civili,
quoniam ita expediebat reipublicae, vinci quarn vincere

