NATUR. QUAEST. LIB. VI. 30—32. 295

erexerit? quid est enim, cur ego hominem aut seram,
quid est cur sagittam et lanceam tremam? maiora me
pericula exspectant: fulminibus et terris et magnis na-
turae partibus petimur. Ingenti itaque animo mors pro— 3
vocanda est, sive nos aequo vastoque inpetu adgreditur,
sive cotidiano et volgari exitu. nihil refert, quam minax
venIat quantumque sit, quod in nos trahat: quod a nobis
petit, minimum est. hoc senectus a nobis ablatura est, hoc
auriculae dolor, hoc humoris in nobis corrupti abundan-
tia, hoc cibus parum obsequens stomacho, hoc pes le-
viter offensus. Pusilla res est hominis anima, sed ingens 4
res contemptus animae: hanc qui contempsit, securus
videbit maria turbari, etiamsi illa omnes excitaverint
venti, etiamsi aestus aliqua perturbatione mundi totum
in terras verterit oceanum. securus adspiciet fulminantis
coeli trucem atque horridam faciem, frangatur licet coe-
lum ει ignes suos in exitium omnium, in primis suum
misceat. securus adspiciet ruptis conpagibus dehiscens
solum, illa licet inferorum regna retegantur. stabit super
illam voraginem intrepidus et fortasse quo debet cadere,
desiliet. Quid ad me, quam sint magna, quibus pereo‘35
ipsum perire non est magnum. proinde si volumus esse
felices, si nec hominum nee deorum nec rerum timore
versari, si despicere fortunam supervacua promittentem,
levia minitantem, si volumus tranquille degere et ipsis
dis de felicitate controversiam agere, anima in expedito
est habenda: sive illam insidiae sive morbi petent, sive
hostium gladii sive insularum cadentium fragor sive ipsa·
rum ruina terrarum sive vasta vis ignium urbes agrosque
pari clade conplexa, qui volet illam, accipiat. Quid aliud 6
debeo quam exeuntem hortari ει cum bonis ominibus emit-
tere: „vade sortiter, vade feliciter!“ Nihil dubitaveris,
reddideris: non de re, sed de tempore est quaestio. fa-
cis quod quandoque faciendum est. nec rogaveris nec
timueris nec te velut in aliquod malum exiturum tuleris
retro: rerum natura te, quae genuit, exspectat et locus
melior ac tutior. Illic non tremunt terrae nec inter se venti 7
cum magno nubium fragore concurrunt, non incendia.

