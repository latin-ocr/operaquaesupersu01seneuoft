252 L. ANNAEI SENECAE DIAL. ΧΠ.

suppletum sit, quia defuerat? His ergo advocatis non
tantum tuta est, sed etiam gratiosa paupertas.

1 X111. Responderi potest= „Quid artificiose ista didu—
cis, quae singula sustineri possunt, collata
n o n p 0 s s unt ἵ conmutatio loci tolerabilis cst, si tan-
tum locum mutes. paupertas tolerabilis est, si ignominia

2 absit, quae vel sola opprimere animos solet.“ Adversus
hunc quisquis me malorum turba terrebit, his verbis uten-
dum erit: Si contra un amquamlibet partem for-
tunae satis tibi roboris est, idem adversus
omnis erit. cum semel animum virtus induravit, un·
dique involnerabilem praestat: si avaritia dimisit, vehe-
mentissima generis humani pestis, moram tibi ambitio
non saciet. si ultimum diem non quasi poenam ‚ sed quasi
naturae legem adspicis, ex quo pectore metum eieceris,

3 in id nullius rei timor audebit intrare. si cogitas libidinem
non voluptatis causa homini datam, sed propagandi ge-
neris , quem non violaverit hoc secretum et infixum visce-
ribus ipsis exitium, omnis alia cupiditas intactum prae-
teribit. Non singula vitia ratio, sed pariter omnia pro-

4 sternit: in universum semel vincitur. Ignominia tu putas
quemquam sapientem moveri posse, qui omnia in se re-
posuit, qui ab opinionibus volgi secessit? plus etiam
quam ignominia est mors ignominiosa: Socrates tamen
eodem illo voltu, quo triginta tyrannos solus aliquando
in ordinem redegerat, carcerem intravit ignominiam ipsi
loco detracturus. neque enim poterat carcer videri in

5 quo Socrates erat. Quis usque eo ad conspiciendam ve-
ritatem excaecatus est, ut ignominiam putet Μ. Catonis
fuisse duplicem in petitione praeturae et consulatus re-
pulsam? ignominia illa praeturae et consulatus fuit, qui-

6 bus ex Catone honor habebatur. Nemo ab alio contemni-
tur, nisi a se ante contemptus est. humilis et proiectus
animus sit isti contumeliae opportunus: qui vero adver-
sus saevissimos casus se extollit et ea mala, quibus alii
opprimuntur, evertit, ipsas miserias infularum loco habet,
quando ita adfecti sumus, ut nihil aeque magnam apud
nos admirationem occupet, quam homo fortiter miser.

