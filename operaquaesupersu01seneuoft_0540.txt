214 L. ANNAEI SENECAE

muisse. Innumerabiles sunt, qui populos, qui urbes ha-
11buerunt in potestate , paucissimi, qui se. Quid est prae-
cipuum? erigere animum supra minas et promissa fortu-
nae, nihil dignum illam habere putare, quod speres: quid
enim habet dignum, quod concupiscas? qui a divinorum
conversatione quotiens ad humana recideris, non aliter
caligabis quam quorum oculi in densam umbram ex claro
12 sole redierunt. Quid est praecipuum? posse laeto animo
adversa tolerare. quicquid acciderit, sic ferre, quasi
volueris tibi accidere. debuisses enim velle, si scisses
omnia ex decreto dei fieri: flere, queri, gemere desci-
13 scere est. Quid est praecipuum ⁴3 animus contra calami-
tates fortis et contumax, luxuriae non adversus tantum,
sed infestus nec avidus periculi nec fugax, qui sciat ror-
tunam non exspectare sed facere, et adversus utramque
intrepidus inconfususque prodire, nec illius tumultu nec
14huius fulgore percussus. Quid est praecipuum? non ad-
mittere in animo mala consilia, puras ad coelum manus
extollere, nullum bonum petere, quod ut ad te transeat,
aliquis dare debet, aliquis amittere, optare, quod sine
adversario optatur, bonam mentem: cetera magno aesti-
mata mortalibus, etiamsi quis domum casus adtulerit,
15 sic intueri, quasi exitura, qua venerunt. Quid est* prae—
cipuum? altos supra fortuita spiritus tollere, hominis me-
minisse, ut, sive felix eris, scias hoc non futurum diu, sive
minselix, scias te hoc non esse , si non putes. Quid est prae-
cipuum? in primis labris animam habere. Haec res effi-
cit non e iure Quiritium liberum, sed e iure naturae. li·
ber autem est, qui servitutem suam effugit. haec est ad—
sidua et ineluctabilis et per diem et per noctem aequali-
]7ter premens, sine intervallo, sine commeatu. Sibi servire
gravissima est servitus: quam discutere facile est, si de—
sieris multa te poscere, si desieris tibi referre mercedem,
si ante oculos et naturam tuam et aetatem posueris, licet
prima sit, ac tibi ipse dixeris: quid insanio? quid an-
helo? quid sudo? quid terram, quid forum verso? nec
18multo opus est nec diu. Ad hoc nobis proderit inspicere
rerum naturam= primo discedemus a sordidis. deinde

