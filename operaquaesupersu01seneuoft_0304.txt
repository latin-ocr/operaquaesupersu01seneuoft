290 L. ANNAEI SENECAE

lices et Augustos diximus et ambitiosae maiestati quic-
quid potuimus titulorum congessimus [illis hoc tribuenteSJ,
Patrem quidem Patriae adpellavimus‚ ut sciret datam sibi
potestatem patriam, quae est temperatissima, liberis con-

3 sulens suaque post illos reponens. Tarde sibi pater mem—
bra sua abscidat. etiam cum absciderit, reponere cupiat
et in abscidendo gemat cunctatus multum diuque. prope
enim est, ut libenter damnet, qui cito. prope est, ut
inique puniat, qui nimis.

1. XV. Trichonem equitem Romanum memoria nostra,
quia fillum suum flagellis occiderat, populus in foro gra-
phiis confodit. vix illum Augusti Caesaris auctoritas in-

2 sestis tam patrum quam filiorum manibus eripuit. Tarium,
qui filiurn deprehensum in parricidio exilio damnavit causa
cognita, nemo non suspexit, quod contentus exilio et exilio
delicato Massiliae parricidam continuit et annua illi prae-
stitit, quanta praestare integro solebat: hacc liberalitas effe-
cit, ut in qua civitate numquam deest patronus peioribus,
nemo dubitaret, quIn reus merito damnatus esset, quem is

3 pater damnare potuisset, qui odisse non poterat. Hoc
ipso exemplo dabo quem conpares bono patri bonum prin-
cipem. Cogniturus de filio Tarius advocavit in consilium
Caesarem Augustum. venitin privatos penates, adsedit,
pars alieni consilii suit. non dixit: immo in meam domum
veniat. quod si factum esset, Caesaris sutura erat cogni-

4 tio, non patris. Audita causa excussisque omnibus et
his quae adulescens pro se dixerat et his quibus argue-
batur, petit ut sententiam suam quisque scriberet, ne ea
omnium fieret, quae Caesaris fuisset. deinde priusquam
aperirentur codicilli, iuravit se Tarii, hominis locupletis,

5 hereditatem non aditurum. Dicet aliquis: pusillo animo
timuit, ne videretur locum, spei suae aperire velle [in] filii
damnatione. ego contra septio. quilibet nostrum debuis-
set adversus opiniones malignas satis fiduciae habere in
bona conscientia, principes multa debent etiam famae

6 dare. Iuravit se non aditurum hereditatem. Tarius qui·
dem eodem die et alterum heredem perdidit, sed Caesar
libertatem sententiae suae redemit. et postquam adpro-

