 

DE BENEFICIIS LIB. 1. 12—15. 13

cissima tantum, sed ignavissima quoque animalia timeri
ob virus malum.

XIV. Ad propositum nunc revertamur. Beneficium 1
qui quibus libet, dat nulli gratum: nemo se stabularii aut
cauponis hospitem iudicat nec convivam dantis epulum,
ubi dici potest: „quid enimin me contulit? nempe hoc
quod et in illum vix bene notum sibi et in illum etiam
inimicum ac turpissimum hominem. numquid enim me
dignum iudicavit? morbo suo morem gessit.“ Quod voles
gratum esse, rarum effice, quod quis patitur sibi inpu-
tari. Nemo haec ita interpretetur, tamquam reducam 2
liberalitatem et frenis artioribus reprimam= illa vero in
quantum libet exeat, sed eat, non erret. Licet ita lar-
giri, ut unusquisque, etiamsi cum multis accepit, in po-
pulo se esse non putet. nemo non habeat aliquam fami-
liarem notam, per quam speret se propius admissum. Di· 3
cat: „accepi idem quod ille, sed ultro. accepi quod ille,
sed ego intra breve tempuS‚ cum ille diu meruisset. sunt
qui idem habeant, sed non eisdem verbis datum, non
eadem comitate tribuentis. ille accepit, cum rogasset,
ego non rogaram. ille accepit, sed facile redditurus, sed
cuius senectus et libera orbitas magna promittebat. mihi
plus dedit, quamvis idem dederit, quia sine spe reeipi-
endi dedit.“ Quemadmodum meretrix ita inter multos se 4
dividet, ut nemo non aliquod signum familiaris animi
ferat, ita qui beneficia sua amabilia vult esse, excogitet
quomodo multi obligentur et tamen singuli habeant ali-
quid, quo se ceteris praeferant.

XV. Ego vero beneficiis non obicio moras: quo plura 1
maioraque fuerint, plus afferent laudis. Adsitiudicium:
neque enim cordi esse cuiquam possunt forte ac temere
data. Quare si quis existimat nos, cum ista praecipimuS, 2
benigitatis fines introrsus referre et illi minus laxum limi—
tem aperiue, ne perperam monitiones nostras exaudiat.
quam enim' virtutem magis veneramur? cui magis stimu-
los addimus? quibusve tam convenit haec adhortatio
quam nobis societatem humani generis sancientibus?
Quid ergo est? cum sit nulla honesta vis animi, etiamsi 3

