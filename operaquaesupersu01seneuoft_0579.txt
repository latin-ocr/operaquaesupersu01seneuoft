NATUR. QUAEST. LIB.1V. 7—12. 253

XI. Contra quidam aiunt eacumina montium hoc ca· 1
lidiora esse debere, quo sunt propiora soli: qui mihi
videntur errare, quod Apenninum et Alpes et alios notos
ob eximiam altitudinem montes in tantum putant erescere,
ut illorum magnitudo sentire solis viciniam possit: ex· 2
Ῑ celsa sunt ista, quamdiu nobis conparantur: at vero ubi
¹ ad universum respexeris, manifesta est omnium humilitas.
inter se vincuntur et vincunt: ceterum in tantum nihil
adtollitur, ut in collatione totius ulla sit vel maximis por—
tio: quod nisi esset, non diceremus totum orbem terra—
rum pilam esse. Pilae proprietas est cum aequalitate 3
quadam rotunditas. aequalitatem autem accipe hane,
quam vides in lusoria pila. non multum illi commissu—
rae et rimae earum nocent, quo minus par sibi ab omni
parte dicatur: quomodo in hac pila nihil illa intervalla
officiunt ad speciem rotundi, sic ne in universo quidem
orbe terrarum editi montes, quorum altitudo totius mundi
collatione consumitur. Qui dicit altiorem montem, quia 4
solem propius excipiat, magis calere debere, ille dicere
potest longiorem hominem eitius quam pusillum debere
calefieri et eaput citius quam pedes: at quisquis mun—
dum mensura sua aestImaverit et terram cogitaverit te-
nere puncti locum, intelleget nihil in illa posse eminere
“ ita, ut coelestia magis sentiat, velut in propinquum illis
accesserit. Montes isti, quos suspicimus et vertices ae· 5
terna nive possessi nihilominus in imo sunt. et propius
quidem est a sole mons quam campus aut valleS, sed sic,
quomodo est pilus pilo crassior. isto enim modo et arbor
alia magis quam alia dicetur vicina coelo: quod falsum
est, quia inter pusilla non potest esse magnum discrimen,
nisi dum inter se conparantur. ubi ad collationem inmensi
corporis ventum est, nihil interest, quanto sit alterum
altero maius, quia, etiamsi magno discrimine, tamen mi· ”
nima vincuntur.

XII. Sed ut ad propositum revertar, propter has quas 1
retuli causas plerisque placuit in ea parte aeris nivem
concipi, quae vicina terris est⁷ et ideo minus adligari,
quia minore rigore coit. nam vicinus aer et plus habet

