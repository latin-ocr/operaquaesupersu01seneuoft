244 , L. ANNAEI SENECAE

5 spectaculo locus. Ibi per arduas excisasque pluribus locis
rupes Nilus exsurgit et vires suas concitat. frangitur enim
occurrentibus saxis et per angusta reluctatus, ubicumque
vincit aut vincitur, fluctuat et illic primum excitatis aquis,
quas sine tumultu leni alveo duxerat, violentus et torrens
per malignos transitus prosilit dissimilis sibi: quippe ad
id lutosus et turbidus fluit: at ubi scopulos cautium ver-
beravit, spumat et illi non ex natura sua, sed ex iniuria
loci color est. tandemque eluctatus obstantia in vastam
altitudinem subito destitutus cadit cum ingenti circumia—
centium regionum strepitu. quem perferre gens ibi a
Persis collocata non potuit obtusis adsiduo fragore auri-
bus et ob hoc [mutatis] sedibus ad quietiora translati

6 sunt. Inter miracula fluminis incredibilem incolarum au-
daciam accepi: bini parvula navigia conscendunt, quo-
rum alter navem regit, alter exhaurit. deinde multum inter
rapidam insaniam Nili et reciprocos quidem fluctus vo-
lutati tandem tenuissimos canales tenent, per quos aji-
gusta rupium effugiunt, et cum toto flumine effusi navi-
gium ruens manu temperant magnoque spectantium metu
in caput missi, cum iam adploraveris mersos[que] atque
obrutos tanta mole credideris, longe ab e0, in quem ce-
ciderunt, loco navigant tormenti modo missi. nec. mergit

7 cadens unda, sed planis aquis tradit. Primum incremen—
tum Nili eirca insulam, quam modo retuli, Philas, nasci-
tur. Exiguo ab hac spado petra dividitur: ’Ἀβατον Graeci
vocant, nec illam ulli nisi antistites calcant. illa primum
saxa auctum fluminis sentiunt. Post spatium deinde ma-
gnum duo emicant scopuli: Nili venas vocant incolae,
ex quibus magna vi[s] funditur, non tamen quanta ope-
rire possit Aegyptum. in haec ora stipem sacerdotes et
aurea dona praefecti, curn sollemne venit sacrum ‚ iaci-

8 unt. Hinc iam manifestus novarum virium Nilus alto
ac profundo alveo fertur, ne in latitudinem excedat,
obiectu montium pressus. Circa Memphim demum li—
ber et per campestria vagus in plura scinditur flumina
manuque canalibus sactis, ut sit -modus in derivantium
potestate, per totam discurrit Aegyptum. Initio diduci-

